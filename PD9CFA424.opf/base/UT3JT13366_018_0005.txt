པས་ཕྲིན་ལས་གཞོལ། ཀོལླ་ཨི་རེ་ ཨ་བོ་ལཱ

( ¡¶ ཞ ¡· + བོལླ ) ། མུམྨུ་ནེ་རེ་ཀཀྐོ་ལཱ ༑ གྷ་ཎེ་ཀྲྀ་པི་ཊ་ཧོ་བཱཛྫཱ་ཨི། ཀཱ་རུ་ཎེ་ཀི་ཨ་ཨི་ན་རོ་ལཱ། ཏ་ཧིཾ་བ་ལ་ཁཱཛྫཱ་ཨི། གཌྷེཾ་མ་ཨ་ཎཱ་པིཛྫཱ་ ( ¡¶ ཞ ¡·¡¶ ལུ ¡· + ཨ་ ) ཨི། ཧ་ལེ་ཀ་ལིཉྫ་ར་པ་ཎི་ཨ་ཨི། དུནྡུ་ར་བཱཛྫི་ཨ་ཨི། ཙ་ཨུ་ས་མ་ཀསྠུ་རི་སིཧླ། ཀཔྤུ་ར་ལཱ་ཨི་ཨ་ཨི། མཱ་ལ་ཨིནྡྷ་ན་ས་ལིཉྫ། ཏ་ཧིཾ་བྷ་རུ་ཁཱ་ཨི་ཨ་ཨི། ཕྲེཾ་ཁ་ཎ་ཁ་ཊ་ཀ་རནྟེ། ཤུདྡྷ་ཨ་ཤུདྡྷ་ན་ ¡Ã མུ་ནི་ ( ¡¶ ཞ ¡· ¡¶ ལུ ¡· མ་ཎི་ ) ཨ་ཨི། ནི་རཱཾ་སུ་ཨཾ་གེ་ཙ་ཌཱ་ཝི། ཏ་ཧིཾ་ཛ་ས་ར་ཝ་པ་ཎི་ཨ་ཨི། མ་ལ་ཨ་ཛེ་ཀུནྡུ་རུ་བཱ་ཊ་ཨི། ཌིཎྜི་མ་ཏ་ཧིནྣ་པཱཛྫཱི་ཨ་ཨི། ཞེས་པས་རྡོ་རྗེའི་གླུ་བླངས་ལ་བྱིན་དབབ། དེ་ནས་ཕུན་སུམ་ཚོགས་པ་ལ་སོགས་པ་བཀྲ་ཤིས་ཀྱི་ཚིགས་བཅད་རྒྱས་པའམ། ཡང་ན་ཉིན་མོ་བདེ་ལེགས་མཚན་བདེ་ལེགས། །ཉི་མའི་གུང་ཡང་བདེ་ལེགས་ཤིང༌། །ཉིན་མཚན་རྟག་ཏུ་བདེ་ལེགས་པ། །དཀོན་མཆོག་གསུམ་གྱིས་དེང་འདིར་སྩོལ། །ཞེས་བཀྲ་ཤིས ་བརྗོད ། དེ་ནས་ཡི་གེ་བརྒྱ་པས་ཆོ་ག་ལྷག་ཆད་ཁ་བསྐང༌། སྨོན་ལམ་གདབ། ཨོཾ་ ( ¡¶ ལུ ¡· - ཨོཾ་ ) བཛྲ་མུཿཞེས་བརྗོད་པས་གཏོར་མའི་མགྲོན་གཤེགས་སུ་གསོལ། དམ་ཚིག་པ་བདག་ལ་བསྡུའོ། །གཏོར་མའི་ཆོ་གའོ ༑༑ ༑༑ དེ་ནས་མདུན་བསྐྱེད་ཀྱི་དཀྱིལ་འཁོར་ལ་འཇིག་རྟེན་དང་འཇིག་རྟེན་ལས་འདས་པའི་དངོས་གྲུབ་བླང༌། དགེ་བའི་རྩ་བ་བསྔོ། ཡི་གེ་བརྒྱ་པའི་མཐར་བཛྲ་མུཿཞེས་བརྗོད་ལ་ཡེ་ཤེས་པ་རྣམས ་གཤེགས་ སུ་གསོལ། དམ་ཚིག་པ་བདག་ལ་བསྡུའོ། །ཕན་ཡོན་གཉིས་ཏེ། ཚོགས་རྫོགས་ཤིང་ལྟུང་བ་འདག་པ་དང༌། ལྷ་རྣམས་མཉེས་ཤིང་བར་ཆད་ཞི་བར་འགྱུར་རོ། ཁ་ཟས་ཀྱི་རྣལ་འབྱོར་ནི། བཟའ་བཏུང་གཏོར་མ་བྱིན་གྱིས་བརླབས་པ་ལྟར་རམ། ཡང་ན་ཨོཾ་ཨཱཿཧཱུྃ་ལན་གསུམ་གྱིས་ ¡Ã ཡེ་ཤེས་ཀྱི་ ( ¡¶ ཞ ¡· - ཡེ་ཤེས་ཀྱི་ ) བདུད་རྩིར་བྱིན་གྱིས་བརླབ། རང་ཧེ་རུ་ཀ་ཕྱག་གཉིས་པར་དྲན་པར་བྱ། དེའི་ལག་པ་གཡས་དགང་གཟར། གཡོན་བླུགས་གཟར ༑ ཁ་ཐབ་ཁུང་དུ་བསམ་ལྟེ་བར་གཏུམ་མོའི་མེ་སྦར་ནས་ལུས་ཐམས་ཅད་གང་

༑ མེའི་ནང་དུ་སྙིང་ག་ལ་བླ་མ་དང་ ( ¡¶ ཞ ¡· + དཔལ་ ) ལྷ་དགུ། ལྟེ་བར་ཆོས་སྐྱོང་སྲུང་མ་དང་འཇིག་རྟེན་པའི་ལྷ་རྣམས་བསམ་ནས། དེ་དག་མཆོད་པའི་བསམ་པས་མ་ཆགས་པར་ལོངས་སྤྱད། ལྷག་མ་རྣམས་ལྷག་མ་ལ་དབང་བའི་འབྱུང་པོ་རྣམས་ལ། ཨོཾ་ཨུཙྪིཥྟ་ ¡Ã བ་ལིཾ་ཏ་ ( ¡¶ ལུ ¡· - བ་ལིཾ་ཏ་ ) བྷཀྵ་སཱི་སྭཱ་ཧཱས་སྦྱིན། ཏིང་ངེ་འཛིན་ཡིན་པས་གསང་སྒྲོགས་སུ་མི་འགྱུར། ཕན་ཡོན་གཉིས་ཏེ། ཡོན་ཡོངས་སུ་དག་པ་དང༌། ལྷ་མཆོད་པར་འགྱུར་བའོ། །སྤྱོད་ལམ་གྱི་རྣལ་འབྱོར་ནི་སྤྱོད་ལམ་ལ་འཇུག་པའི་ཚེ། རྟེན་དང་བརྟེན་པར་བཅས་པའི་དཀྱིལ་འཁོར་ཝལ་གྱིས་དྲན་པར་བྱས་ནས་དེའི་དག་པ་དྲན་པར་བྱ་སྟེ། སྙིང ་རྗེའི་སྤྱན་ནི་དམར་ པོ་ལ། །བྱམས་པའི་ཐུགས་ལ་ཡན་ལག་གནག །བསྡུ་བའི་དངོས་པོ་བཞི་ཡིས་ནི། །ཞབས་ནི་རྣམ་པ་བཞི་ཞེས་བརྗོད། །ཞལ་བརྒྱད་རྣམ་པར་ཐར་པ་བརྒྱད། །ཕྱག་ནི་སྟོང་པ་བཅུ་དྲུག་ཉིད། །གུག་སྐྱེད་ཀྱིས་ནི་སངས་རྒྱས་ལྔ། །གདུག་པ་འདུལ་ཕྱིར་ཁྲོ་བོ་ཉིད ༑ ༑ ¡Ã དེ་ཉིད་གསུམ་ནི་སྤྱན་གསུམ་མོ། ། ( ¡¶ ཞ ¡·¡¶ ལུ ¡· - དེ་ཉིད་་་་་་གསུམ་མོ།། ) ཤ་ནི་པུཀྐ་སཱི་རུ་བརྗོད། །དེ་བཞིན་ཁྲག་ནི་རི་ཁྲོད་མ། །གདོལ་པ་མོ་ནི་ཁུ་བར་བརྗོད ༑ ༑ གཡུང་མོ་རྐང་དང་ཚིལ་བུ་དག །པགས་པ་བྱང་ཆུབ་ཡན་ལག་བདུན།། རུས་པ་བདེན་པ་བཞི་པོ་ཉིད། །ཅེས་པ་ནི་སྐུ་ཡི་རྣམ་དག་གོ །ཕྱག་མཚན་ཐོད་པ་བཅུ་དྲུག་ནི། བྱང་ཆུབ་ཀྱི་སེམས་ཨཱ་ལིའི་ ¡Ã རྣམ་པ་ ( ¡¶ ལུ ¡· - རྣམ་པ་ ) བཅུ་དྲུག་དག་པ་ཡིན་ལ། དེ་དག་ན་གནས་པའི་ཕྱག་མཚན་རྣམས་ནི། གློ་དང་དབུགས་དང་དེ་བཞིན་སྨྱོ། ཁོང་སྐེམ་མཛེ་དང་བིརྫི་ཀ །མཆིན་པ་མཆེར་པའི་ནད་རྣམས་ལ ༑ ༑ གླང་པོ་ལ་སོགས་རིམ་ཤེས་བྱ། །ཞེས་པ་དང༌། ས་ནི་དང་པོ་ནོར་སྦྱིན་མཐའ ༑ ༑ དབང་ཕྱུག་བརྒྱད་ནི་སྩོལ་བར་མཛད། །ཅེས་པའོ། །རྒྱན་ཆའི་དག་པ་ནི ༑ སྤྱི་བོའི་འཁོར་ལོ་མི་བསྐྱོད་པ། །ཞེས་པ་ལ་སོགས་པ་དང༌། ཨཱ་ལི་ཀཱ་ལི་ལྔ་བཅུ་དག་པས་མི་མགོ་རློན་པ་ལྔ་བཅུའི་དོ་ཤལ་ལ།

།བཞུགས་ཚུལ་གྱི་དག་པ་ནི། སྲིད་ཞིའི་མཐའ་གཉིས་མནན་པས་རྩ་བའི་ཞབས་གཉིས་བརྐྱང་བསྐུམ་གྱིས་མི་གནས་པའི་མྱ་ངན་ལས་འདས་པའི་ས་ལ་བཞུགས་པས། རྒྱབ་མ་གཉིས་སྐྱིལ་ཀྲུང་ཕྱེད་པའི་གར་སྟབས་ཀྱིས་ ( ¡¶ ལུ ¡· + ཚུལ་དུ་ ) བཞུགས་པའོ། །ཡུམ་ནི་གང་ཟག་དང་ཆོས་ཀྱི་བདག་གཉིས་ཀྱིས་སྟོང་པ་ཡིན་ཞིང༌། དེའི་རྒྱན་ལྔ་ནི། ¡Ã ཐབས་ཀྱི་ ( ¡¶ ལུ ¡· - ཐབས་ཀྱི་ ) ཕ་རོལ་ཏུ་ཕྱིན་པ་ལྔ་དག་པའོ། །ཕྱག་མཚན་གྱི་དག་པ་ནི། ང་རྒྱལ་ལ་སོགས་སྐྱོན་དྲུག་རྣམས། །གཅོད་ཕྱིར་གྲི་གུག་རྣམ་པར་གནས། །དངོས་དང་དངོས་མེད་རྣམ་རྟོག་གི །མགོ་བོ་པདྨའི་སྣོད་དུ་ནི། །བདུད་རྣམས་རྣམ་པ་བཞི་ཡི་ཁྲག །དངོས་གྲུབ་ཕྱིར་ནི་བཏུང་བར་བྱ། །ཞེས་པའོ། །སྟོང་པ་དང་སྙིང་རྗེ་ཀུན་ཏུ་མཉམ་པར་སྦྱོར་བའི་ཕྱིར་ཡབ་ཡུམ་ཞལ་སྦྱོར་གྱི་སྐུའོ། །འཁོར་གྱི་ལྷ་མོ་རྣམས་ཀྱི་དག་པ་ནི། གཟུགས་ཀྱི་ཕུང་པོ་དག་པ་མེ་ལོང་ལྟ་བུའི་ཡེ་ཤེས་ནི་གཽ་རཱི ༑ ཚོར་བ་དག་པ་མཉམ་པ་ཉིད་ཀྱི་ཡེ་ཤེས་ནི་ཙཽ་རཱི། འདུ་ཤེས་དག་པ་སོ་སོར་རྟོག་པའི་ཡེ་ཤེས་ནི་བེ་ཏཱ་ལཱི། འདུ་བྱེད་དག་པ་བྱ་བ་གྲུབ་པའི་ཡེ་ཤེས་ནི་གྷསྨ་རཱི། རྣམ་པར་ཤེས་པ་དག་པ་ཆོས་ཀྱི་དབྱིངས་ཀྱི་ཡེ་ཤེས་ནི་བཅོམ་ལྡན་འདས་སའི་ཁམས་དག་པ་བྱམས་པ་ཚད་མེད་པ་ནི་པུཀྐ་སཱི། ཆུ་དག་པ་སྙིང་རྗེ་ནི་རི་ཁྲོད་མ། མེ་དག་པ་དགའ་བ་ནི་གདོལ་པ་མོ། རླུང་དག་པ་བཏང་སྙོམས་ནི་གཡུང་མོའོ་སྙམ་དུ་དྲན་པར་བྱ་བ་ལྷའི་དག་པ་དང༌། དཀྱིལ་འཁོར་གྱི་རྣམ་དག་ནི། དཀྱིལ་འཁོར་ཞེས་ནི་གང་བཤད་པ། །ཡིད་ཉིད་དཀྱིལ་འཁོར་དམ་པ་ཡིན། །གཞལ་མེད་ཁང་ཞེས་བཤད་པ་ནི། །སེམས་ནི་གཞལ་མེད་ཁང་བརྩེགས་འཕགས། །དེ་ཡི་ཕྱི་རོལ་གྲུ་བཞི་ནི། །མཉམ་པ་ཉིད་ཀྱི་རང་བཞིན་ནོ། །བྱམས་པ་ལ་སོགས་སེམས་གང་ཡིན། །ཐིག་སྐུད་བཞིར་ནི་ཡང་དག་བཤད། །ཐིག་གདབ་ཡང་དག་བཤད་པ་ནི། །ཆོས་རྗེས་དྲན་པའི་སྦྱོར་བའོ། །ལྟ་བ་ཀུན་ལས་རྣམ་གྲོལ་བ། །ཡེ་ཤེས་ཐིག་ཏུ་བཤད་པ་ཡིན།

།རྒྱན་རྣམས་ཡང་དག་བཤད་པ་ནི། །ཚུལ་ཁྲིམས་ལ་སོགས་སྡོམ་པ་མཆོག །དད་དབང་ལ་སོགས་སེམས་གང་ཡིན། །ར་བ་ལྔར་ནི་ཡང་དག་བྱུང༌། །རྣམ་པར་ཐར་པ་བཞི་པོ་ནི། །སྒོ ་རྣམས་སུ་ནི་ཡང་ དག་བཤད།། ཀ་བར་བཅས་པའི་རྟ་བབས་བཞི། །ཡང་དག་སྤོང་བ་རྣམ་པ་བཞི། །དྲན་པ་ཉེར་གཞག་བཞི་པོ་ནི། ཁ་ཁྱེར་བཞིར་ནི་ཤེས་པར་བྱ། །སྒོ་ཁྱུད་ཅེས་ནི་གང་བཤད་པ ༑ ༑ རྫུ་འཕྲུལ་རྐང་པ་རྣམ་པ་བཞི། །བྱང་ཆུབ་ཡན་ལག་རྣམ་བདུན་ནི། །ཕྲེང་བ་མེ་ཏོག་ཆུན་འཕྱང་ལྡན། །འཕགས་ལམ་ཡན་ལག་བརྒྱད་པོ་ནི། །ཀ་བ་བརྒྱད་ཅེས་བྱ་བར་བཤད། །སྒྲིབ་པ་གཉིས་ལས་རྣམ་གྲོལ་ཞིང༌། །ཏིང་འཛིན་ཡེ་ཤེས་ཀྱིས་བརྟགས་པ། །ལམ་གྱི་ཡེ་ཤེས་ཁྱད་པར་རྣམས། །རྔ་ཡབ་ཅེས་ནི་ཡང་དག་བཤད ༑ ༑ ཉོན་མོངས་ཐམས་ཅད་འཇོམས་པའི་ཕྱིར། །དོ་ཤལ་ཞེས་ནི་རབ་ཏུ་བཤད ༑ ༑ ཉོན་མོངས་ཕྱེད་ནི་འཇོམས་པའི་ཕྱིར། །དོ་ཤལ་ཕྱེད་པ་ཞེས་བཤད་དོ ༑ ༑ ཀུན་ཏུ་སྤྱོད་པའི་ཁྱད་པར་གྱིས། །ཉོན་མོངས་འཕྲོག་པས་དྲ་བ་ཉིད། ། ཚོགས་གཉིས་ཀྱི་ནི་སྦྱོར་བ་ཡིས། །འཁོར་ལོ་བསྐོར་བ་བླ་ན་མེད། །ཅེས་པ་རྣམས་སོ། །དུར་ཁྲོད་ནི་ལུས་རྣམ་པར་དག་པ་ཡིན་ལ། ཕྱོགས་སྐྱོང་ཞིང་སྐྱོང་ལ་སོགས་པ་དུར་ཁྲོད་ན་གནས་པ་རྣམས་ནི། འཁོར་བའི་ཆོས་རྣམས་ ( ¡¶ ཞ ¡· - རྣམས་ ) རྣམ་པར་དག་པའོ། །སྲུང་བའི་འཁོར་ལོ་ནི་བར་དུ་གཅོད་པའི་ཆོས་རྣམས་འཇོམས་ཤིང༌། མི་མཐུན་པའི་ཕྱོགས་ལས་རྣམ་པར་རྒྱལ་བ་རྣམ་པར་དག་པའོ།། ཞེས་དཀྱིལ་འཁོར་གྱི་དག་པ་རྣམས་ངག་ཏུ་བརྗོད་ཅིང་སེམས་ཀྱིས་གསལ་བར་དྲན་པར་བྱའོ། །དེ་ནས་དཀྱིལ་ ( ¡¶ ཞ ¡·¡¶ ལུ ¡· - དཀྱིལ་ ) འཁོར་གྱི་ལྷ་མོ་བརྒྱད་རང་ལ་བསྡུ། ¡Ã ཡུམ་ཡབ་ལ་བསྡུ། ( ¡¶ ཞ ¡· - ཡུམ་ཡབ་ལ་བསྡུ། ) ཡབ་ཀྱང་ཕྱག་གཉིས་པར་བསྡུས་ནས། གནས་གསུམ་ཡི་གེ་གསུམ་གྱིས་བསྲུངས་ལ། མིག་ཏུ་གཏི་མུག་རྡོ་རྗེ་མ། རྣ་བར་ཞེ་སྡང་རྡོ་རྗེ་མ། སྣ་ལ་སེར་སྣ་རྡོ་རྗེ་མ། ཁ་ལ་འདོད་ཆགས་རྡོ་རྗེ་མ ༑ ¡Ã ལུས་ལ་ཕྲག་དོག་རྡོ་རྗེ་མ། ( ¡¶ ཞ ¡· - ལུས་ལ་ཕྲག་དོག་རྡོ་རྗེ་མ།

) ཡིད་ལ་བདག་མེད་རྣལ་འབྱོར་མ། ཞེས་དབང་པོའི་དག་པ་དང༌། གཟུགས་ལ་དཀར་མོར་རྟག་ཏུ་བཤད། །སྒྲ་ལ་ཆོམ་རྐུན་མར་རབ་གྲགས། །དྲི་ཡི་ཆ་ལ་རོ་ལངས་མ། །རོ་ལ་གྷསྨ་རཱིར་རབ་གྲགས། །རེག་ལ་ས་སྤྱོད་མ་ཞེས་བརྗོད། །ཆོས་ཀྱི་དབྱིངས་ལ་མཁའ་སྤྱོད་མ། །ཞེས་ཡུལ་གྱི་དག་པ་དྲན་པར་བྱས་ལ། དབང་པོ་རྣམས་ཡུལ་ལ་འཇུག་པའི་ཚེ། ལྷ་ལ་ལྷས་མཆོད་པའམ། ལྷ་དང་ལྷ་སྙོམས་པར་ཞུགས་པ་ལས་བྱུང་བ་འདོད་ཡོན་གྱི་བདེ་བས་ལྷ་མཆོད་པར་བསམ་ཞིང༌། ཡུལ་རྣམས་ལ་སྡང་ཞེན་མེད་པར་སྤྱད་དོ། །ཐམས་ཅད་དུ་སྣང་བ ་ལྷའི་དཀྱིལ་ འཁོར། གྲག་པ་སྔགས། རང་གི་ལུས་ལྷ། ངག་ཏུ་བརྗོད་པ་སྔགས་ཀྱི་བཟླས་པ། སེམས་ཀྱི་བསམ་པ་ཏིང་ངེ་འཛིན། དེ་ཐམས་ཅད་ཀྱང་རྣམ་པ་སྣ་ཚོགས་སུ་སྣང་བ་ལྷའི་སྐུ། རང་བཞིན་སྟོང་པ་ཐུགས་ཀྱི་བདག་ ( ¡¶ ཞ ¡· ཆོས་ ¡¶ ལུ ¡· - བདག་ ) ཉིད། ངོ་བོ་ཟུང་དུ་འཇུག་པར་ཤེས་པར་བྱའོ། །དེའི་ངང་ལས་ཆོས་འཆད་པ། ཉན་པ། ཀློག་པ། མཆོད་རྟེན་བཞེངས་པ། ཆུ་སྦྱིན ( ¡¶ ཞ ¡· + པ ) ། དཀྱིལ་འཁོར་གྱི་ལས། རབ་གནས། སྦྱིན་སྲེག་ལ་སོགས་པ་རང་དང་གཞན་གྱི་དོན་དུ་འགྱུར་བ་རྣམས་མངོན་པར་སྤྱད་དེ། དེ་དག་སོ་སོའི་ཆོ་ག་ནི་གཞན་དུ་ཤེས་པར་བྱའོ། །ཕན་ཡོན་གཉིས་ཏེ་གནས་སྐབས་ཀྱི་ཀུན་སྤྱོད་ཐམས་ཅད་ལམ་དུ་འགྱུར་བ་དང༌། མཐར་ཐུག་རྒྱལ་བའི་ཕྲིན་ལས་མངོན་པར་འགྲུབ་པའོ། །རྗེས་སུ་ཆགས་པའི་རྣལ་འབྱོར་ནི། ཡུལ་དབང་གིས་སྨིན་པར་བྱས་པ་ལ་རུང་གི གཞན་དུ་ན་ཉེས་པར་འགྱུར་རོ། །དེའང་རང་ཧེ་རུ་ཀ་དང་རིག་མ་བདག་མེད་མར་བསྐྱེད་པ་ལྷ་ཡི་འདུ་ཤེས། མཁའ་གསང་བྱིན་གྱིས་བརླབ་པ་དང༌། གཉི་གའི་གནས་གསུམ་ ཡི་གེ་གསུམ་གྱི་ ¡Ã བྱིན་གྱིས་ ( ¡¶ ལུ ¡· - བྱིན་གྱིས་ ) བརླབ་པ་སྔགས་ཀྱི་འདུ་ཤེས། བདེ་བ་ཆེན་པོས་དེ་བཞིན་གཤེགས་པ་མཆོད་སྙམ་པ་ཆོས་ཀྱི་འདུ་ཤེས་དང་ལྡན་པས་སྙོམས་པར་ཞུགས་ཏེ། དེ་ལས་བྱུང་བའི་བདེ་བས་ལུས་ཐམས་ཅད་ལ་ཁྱབ་པར་བསྒོམ་ཞིང༌། ངོ་བོ་སྟོང་པར་བསམས་ནས་བདེ་སྟོང་ཟུང་འཇུག་གི་ཏིང་ངེ་འཛིན་བསྐྱང༌།

དེས་དེ་བཞིན་གཤེགས་པའི་དཀྱིལ་འཁོར་མཆོད་པར་བསམ། ཀུན་ནས་ཆགས་པའི་བསམ་པ་སྤང་བར་བྱའོ། །ཕན་ཡོན་གཉིས་ཏེ། ཉོན་མོངས་པས་མི་རྫི་བ་དང༌། ལྷན་ཅིག་སྐྱེས་པའི་ཡེ་ཤེས་སྐྱེ་བར་འགྱུར་བའོ། །དེ་དག་གིས་ནི་མཉམ་པར་མ་གཞག་པའི་རྣལ་འབྱོར་བསྟན་ཏེ། རྣལ་འབྱོར་པའི་ཉིན་ཞག་ཕྲུགས་གཅིག་གི་བྱ་བ་འདིས་དུས་འདའ་བར་བྱས་ན། རིང་པོར་མི་ཐོགས་པར་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པར་འགྱུར་རོ། །འདི་དག་ངེས་པར་བྱ་བའི་དོན་དུ་ལུང་དང་སྦྱར་བ་ནི། ཡི་གེ་མངས་པར་འགྱུར་བས་འདིར་མ་བྲིས་ལ། རྒྱས་པར་ཤེས་པར་འདོད་ན་ཁོ་བོས་སྦྱར་བའི་མངོན་པར་རྟོགས་པ་ལུང་དང་སྦྱར་བ་ལས་རྟོགས་པར་བྱའོ། །རྒྱལ་བའི་ཡེ་ཤེས་སྒྱུ་མ་ལས་བྱུང་བའི། །ཆོ་འཕྲུལ་གང་གིས་གདུལ་བྱ་འདུལ་བྱེད་པའི། །རྣམ་འཕྲུལ་དེ་ཉིད་རྗེས་འཇུག་གང་ཟག་གི །ལམ་ཡིན་འབྲས་བུའང་དེ་ལྟར་ཤེས་པར་གྱིས། །ལམ་གྱི་དངོས་གཞི་མཉམ་པར་བཞག་པ་ཡིས ༑ ༑ སྐུ་གཉིས་ཐོབ་བྱེད་རྗེས་ཀྱི་ཡན་ལག་བརྒྱད། །ཀུན་སྤྱོད་ཀུན་ནས་དགེ་བའི་ལམ་སྒྱུར་ཞིང༌། །ལྷུན་གྱིས་གྲུབ་པའི་ཕྲིན་ལས་སྒྲུབ་བྱེད་ཡིན། །བདེ་བའི་ ལམ་ནས་བདེ་བར་གཤེགས་གྱུར་པ། །བདེ་མཆོག ་བདེ་ཆེན་ རྡོ་རྗེ་འཆང་དབང་གིས ༑ ༑ བདེ་ཆེན་ལ་གཞོལ་བདེ་འགྲོ་མཆོག་རྣམས་ལ། །བདེ་མཆོག་བདེ་བླག་སྒྲུབ་པའི་ལམ་འདིར་གསུངས། །མ་ལུས་ཤེས་བྱའི་སྙིང་པོ་རྒྱལ་བའི་གསུང༌། ། གསུང་རབ་རྒྱ་མཚོའི་སྙིང་པོ་གསང་བའི་ཚུལ། །ཚུལ་ཆེན་སྙིང་པོ་ཡིད་བཞིན་ནོར་བུའི་གཏེར། །གཏེར་གྱི་སྙིང་པོ་མཆོག་འདིར་བསྡུས་པ་ཡིན། །ཆོས་ཚུལ་འདི་ནི་འཕགས་པ་ཞེས་བྱ་ལ། །བསོད་ནམས་དབང་ཕྱུག་དཔལ་འབྱོར་ལྷུན་གྲུབ་པ། །བློ་གྲོས་རབ་གསལ་དད་པའི་ངང་ཚུལ་ཅན། །ཇིམ་གྱིན་ཞེས་བྱས་བསྐུལ་ནས་སྦྱར་བ་ཡིན། །དགེ་བ་དེ་ཡིས་མ་ལུས་འགྲོ་བ་ཡི། །བློ་ཡི་སྤྱི་གཙུག་མངོན་པར་རྟོགས་པ་ཡི། །ཡིད་བཞིན་ནོར་བུའི་འདི་ཡིས་རབ་བརྒྱན་ནས། ། རྒྱལ་བའི་འབྱོར་པ་ཡིད་བཞིན་ཐོབ་པར་ཤོག

།དཔལ་ཀྱེ་རྡོ་རྗེའི་མངོན་པར་རྟོགས་པའི་ཚུལ། རྗེ་བཙུན་བླ་མ་རིན་པོ་ཆེ་བྱོན་ཟིན་པ་དེ་དག་གིས་རབ་ཏུ་གསལ་བ་མཛད་དུ་ཟིན་ཡང༌། ཉུང་ངུའི་དོན་ལ་བློ་གྲོས་སྤྲོ་བ་གཞན་ ( ¡¶ ཞ ¡· - གཞན་ ) མང་པོས་ཀྱང་ལན་མང་དུ་བསྐུལ་ནས། ཆོས་ཀྱི་རྗེ་མཁྱེན་རབ་ཀྱི་དབང་ཕྱུག ས་སྐྱ་པཎྜི་ཏ་ཆེན་པོའི་ཞབས་རྡུལ་སྤྱི་བོས་ལེན་པ་འཕགས་པས། དཔལ་ཀྱེ་རྡོ་རྗེའི་མངོན་པར་རྟོགས་པ་ཡིད་བཞིན་གྱི་ནོར་བུ་ཞེས་བྱ་བ་འདི། ས་ཕོ་རྟའི་ལོ་དབྱུ་གུའི་ཟླ་བ་ལ། རྒྱལ་པོ་གོ་པེ་ལའི་ཕོ་བྲང་ཆེན་པོར་སྦྱར་བའོ།། །།༄༅། །ཀྱེ་རྡོ་རྗེའི་སྒྲུབ་ཐབས་ ( ¡¶ ལུ ¡· + བསྡུས་པ་ ) སྲུང་འཁོར་ དང་བཅས་པ་ ( ¡¶ ཞ ¡· + རྣལ་འབྱོར་བཅུ་པ་ ) བཞུགས། ། ༄༅། །ཨོཾ་སྭསྟི་སིདྡྷཾ། བླ་མ་དམ་པའི་ཞབས་ལ་ཕྱག་འཚལ་ལོ། ། མཉམ་སྦྱོར་བདེ་ཆེན་རྟག་པའི་སྐུ། །ཧེ་རུ་ཀ་དཔལ་ལ་བཏུད་དེ། །རྒྱལ་བུ་གཞོན་ནུས་བསྐུལ་བའི་ངོར། །ཉམས་ལེན་རིམ་པ་མདོར་བསྡུས་བཤད། །དེ་ལ་ཐོག་མར་རྡོ་རྗེ་སེམས་དཔའ་བསྒོམ་པར་འདོད་པས། བླ་མ་དང་ ( ¡¶ ཞ ¡· - དང་ ) དཀོན་མཆོག་གསུམ་ལ་སྐྱབས་སུ་འགྲོ་བ་ལན་གསུམ་བྱ། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱ། དེའི་དོན་དུ་རྡོ་རྗེ་སེམསས་དཔའ་བསྒོམ་སྙམ་པའི་བྱང་ཆུབ་ཀྱི་སེམས་བསྒོམ། དེ་ནས་རང་གི་སྤྱི་བོར་པཾ་ལས་པདྨ་འདབ་མ་བརྒྱད་པའི་སྟེང་དུ། ཨ་ལས་ཟླ་བའི་དཀྱིལ་འཁོར། དེའི་སྟེང་དུ་ཧཱུྃ་ལས་རྡོ་རྗེ་དཀར་པོ་ཧཱུྃ་གིས་མཚན་པ། དེ་ལས་འོད་ཟེར་འཕྲོས་པས་སེམས་ཅན་ཐམས་ཅད་ཀྱི་སྡིག་པ་སྦྱངས། ཚུར་འདུས་རྡོ་རྗེ་ལ་ཐིམ་ནས་རྡོ་རྗེ་དེ་རྡོ་རྗེ་སེམས་ ¡Ã དཔར་གྱུར་པར་བསམ་མོ། །དེའང་ ( ¡¶ ཞ ¡· དཔའ་ ) སྐུ་མདོག་དཀར་པོ་ཞལ་གཅིག་ཕྱག་གཉིས་པ། གཡས་པ་རྡོ་རྗེ། གཡོན་དྲིལ་བུ་འཛིན་པས་ཡུམ་ལ་འཁྱུད་པ། སྐྱིལ་མོ་ཀྲུང་གིས་བཞུགས་པ། དེའི་པང་ན་ཡུམ་རྡོ་རྗེ་སྙེམས་མ་སྐུ་མདོག་དཀར་མོ་གྲི་གུག་དང་ཐོད་པ་འཛིན་པས་ཡབ་ལ་འཁྱུད་པ། གཉིས་ཀའང་རུས་པ་དང་རིན་པོ་ཆེའི་རྒྱན་གྱིས་བརྒྱན་པར་བསམ་མོ།

།དེ་གཉིས་ཀའི་དཔྲལ་བར་ཨོཾ། མགྲིན་པར་ཨཱཿ ཐུགས་ཀར་ཧཱུྃ་བསམ། ཧཱུྃ་ལས་འོད་འཕྲོས་པས་སངས་རྒྱས་ཐམས་ཅད་སྤྱན་དྲངས་ལ། ཛཿཧཱུྃ་བཾ་ཧོཿས་གཉིས་སུ་མེད་པར་བསྟིམ་མོ། །དེ་ནས་བདག་གི་སྡིག་པ་དང་སྒྲིབ་པ་ཐམས་ཅད་སྦྱང་དུ་གསོལ་ཞེས་གསོལ་བ་བཏབ་པས། དེའི་ཐུགས་ཀ་ནས་ཡེ་ཤེས་ཀྱི་བདུད་རྩིའི་རྒྱུན་བདག་གི་སྤྱི་གཙུག་ཚངས་པའི་བུ་ག་ནས་བབས་པས། ( ¡¶ ལུ ¡· + ལུས་ཐམས་ཅད་ལ་ཁྱབ། ) སྡིག་པ་དང༌། སྒྲིབ་པ་དང༌། ནད་དང༌། བགེགས་ཐམས་ཅད་རྐང་པའི་མཐེ་བོང་གཉིས་ནས་འཛག་སྟེ། ལུས་ཐམས་ཅད་ཡེ་ཤེས་ཀྱི་བདུད་རྩིས་དཀར་མེར་ ( ¡¶ ཞ ¡· + གྱིས་ ) ཁེངས་པར་བསམ་ཞིང༌། ངག་ཏུ། ཨོཾ་ཤྲཱི་བཛྲ་ཧེ་རུ་ཀ་ས་མ་ཡ་མ་ནུ་པཱ་ལ་ཡ། བཛྲ་ཧེ་རུ་ཀ ཏྭེ་ནོ་པ་ཏིཥྛ། དྲྀ་ཌྷོ་མེ་བྷ་ཝ། སུ་ཏོ་ཥྱོ་མེ་བྷ་ཝ། ཨ་ནུ་རཀྟོ་མེ་བྷ་ཝ ༑ སུ་པོ་ཥྱོ་མེ་བྷ་ཝ། སརྦ་སིདྡྷི་མྨེ་པྲ་ཡཙྪ། སརྦ་ཀརྨ་སུ་ཙ་མེ། ཙིཏྟཾ་ཤྲེ་ཡཾ་ཀུ་རུ་ཧཱུྃ

༑ ཧ་ཧ་ཧ་ཧ་ཧོཿབྷ་ག་ཝཱཾ ( ¡¶ ཞ ¡· ཝཱན་ ) ། བཛྲ་ཧེ་རུ་ཀ་མ་མེ་མུཉྩ་ཧེ་རུ་ཀོ་བྷ་ཝ་མ་ཧཱ་ས་མ་ཡ་ས་ཏྭ་ཨ་ ¡Ã ཧཱུྃ་ཕཊ། ( ¡¶ ཞ ¡·¡¶ ལུ ¡· - ཧཱུྃ་ཕཊ། ) ཅེས་ཅི་ནུས་པ་བཟླས་ནས། བདག་ནི་མི་ཤེས་རྨོངས་པ་ཡིས། །དམ་ཚིག་ལས་ནི་འགལ་ཞིང་ཉམས། །བླ་མ་མགོན་པོས་སྐྱབས་མཛོད་ཅིག །གཙོ་བོ་རྡོ་རྗེ་འཛིན་པ་སྟེ། །ཐུགས་རྗེ་ཆེན་པོའི་བདག་ཉིད་ཅན། །འགྲོ་བའི་གཙོ་ལ་བདག་སྐྱབས་མཆི། །ཞེས་བརྗོད་པས་རྡོ་རྗེ་སེམས་དཔའ་རང་ལ་ཐིམ་པར་བསམས་ནས། ཨོཾ་ཨཱཿཧཱུྃ་ཞེས་བརྗོད་པས་གཉིས་སུ་མེད་པར་གྱུར་པར་བསམ་མོ། །དེ་ནས་ཁྲོ་བོ་བཅུའི་སྲུང་བའི་འཁོར་ལོ་བསྒོམ་པའི་ཕྱིར། སྔར་བཞིན་དུ་སྐྱབས་སུ་འགྲོ་བ་བྱས་ནས། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱ། དེའི་ཆེད་དུ་ཀྱེའི་རྡོ་རྗེ་བསྒོམ་སྙམ་པའི་བྱང་ཆུབ་ཀྱི་སེམས་བསྒོམ། དེ་ནས་ཨོཾ་སྭ་བྷཱ་ཝ་ཤུདྡྷཿསརྦ་དྷརྨཱ་སྭ་བྷཱ་ཝ་ཤུདྡྷོ྅ཧཾ། ཞེས་བརྗོད་ལ་སྣང་བ་ཐམས་ཅད་སྟོང་པར་བསམ། སྟོང་པའི་ངང་ལས་པཾ་ལས་པདྨ་དང༌། རཾ་ལས་ཉི་མའི་སྟེང་དུ་ཧཱུྃ་ཞུ་བ་ལས་སྣ་ཚོགས་རྡོ་རྗེ། ཤར་དཀར། ལྷོ་སེར ༑ ནུབ་དམར། བྱང་ལྗང༌། ལྟེ་བ་མཐིང་ནག་ལ་ཧཱུྃ་གིས་མཚན་པ་བསམ། ཧཱུྃ་ལས་འོད་ཟེར་ཕྱོགས་བཅུར་འཕྲོས་པས་འོག་ཕྱོགས་རྡོ་རྗེའི་ས་གཞི། མཐའ་རྡོ་རྗེའི་ར་བ། སྟེང་རྡོ་རྗེའི་གུར། ཕྱི་རོལ་ཐམས་ཅད་ཡེ་ཤེས་ཀྱི་མེ་རབ་ཏུ་འབར་བས་གང་བར་བསམས་ལ། ཨོཾ་བཛྲ་རཀྵ་རཀྵ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། ཞེས་ལན་གསུམ་བརྗོད་པས་བྱིན་གྱིས་བརླབ་བོ། །དེ་ནས་སྣ་ཚོགས་རྡོ་རྗེའི་ ¡Ã ལྟེ་བའི་ ( ¡¶ ཞ ¡· - ལྟེ་བའི་ ) སྟེང་དུ་བྷྲཱུཾ་སེར་པོ་བསམ། དེ་ཞུ་བ་ལས་སྲུང་བའི་འཁོར་ལོ་ཡངས་ཤིང་རྒྱ་ཆེ་བ། ཁོག་པ་སྟོང་པ་རྩིབས་བཅུ་དང་ལྡན་པ་གོ་སྐབས་མེད་པ་ཁ་དོག་སེར་པོ་བསམས་ལ། ཨོཾ་བཛྲ་ཙཀྲ་རཀྵ་རཀྵ་ཧཱུྃ་བྷྲཱུཾ་ཧཱུྃ་ཞེས་ལན་གསུམ་བརྗོད་པས་བྱིན་གྱིས་བརླབ་བོ། །དེའི་ནང་དུ་དབུས་དང་ཕྱོགས་བཅུར་པདྨ་དང་ཉི་མའི་དཀྱིལ་འཁོར་རེ་རེ་བསམ།

དབུས་ཀྱི་ཉི་མའི་སྟེང་དུ་བྷྲཱུཾ་སེར་པོ། ཕྱོགས་བཅུའི་ཉི་མའི་སྟེང་དུ་ཧཱུྃ་རེ་རེ། དེའང་ལྷོའི་དཀར་པོ། ནུབ་ཀྱི་དམར་པོ། གཞན་རྣམས་སྔོན་པོར་བསམ། དེ་ཐམས་ཅད་སོ་སོའི་གནས་སུ་ཡོངས་སུ་གྱུར་པ་ལས། དབུས་སུ་རང་ཉིད་གཙུག་ཏོར་འཁོར་ལོས་སྒྱུར་བ་སེར་པོ་ཕྱག་གཡས་པས་འཁོར་ལོ་འཛིན་པ། ཤར་དུ་གཤིན་རྗེ་གཤེད་སྔོན་པོ་གཡས་པས་ཐོ་བ་འཛིན་པའོ ༑ ༑ ལྷོར་ཤེས་རབ་མཐར་བྱེད་དཀར་པོ་བེ་ཅོན་འཛིན་པ། ནུབ་ཏུ་པདྨ་མཐར་བྱེད་དམར་པོ་པདྨ་འཛིན་པ། བྱང་དུ་བགེགས་མཐར་བྱེད་རྡོ་རྗེ་འཛིན་པ། བྱང་ཤར་དུ་མི་གཡོ་བ་རལ་གྲི་འཛིན་པ། ཤར་ལྷོར་འདོད་པའི་རྒྱལ་པོ་ལྕགས་ཀྱུ་འཛིན་པ། ལྷོ་ནུབ་ཏུ་དབྱུག་སྔོན་ཅན་དབྱུག་པ་འཛིན་པ། ནུབ་བྱང་དུ་སྟོབས་པོ་ཆེ་རྡོ་རྗེ་རྩེ་གསུམ་འཛིན་པ། སྟེང་དུ་ཧཱུྃ་མཛད་རྡོ་རྗེ་དང་དྲིལ་བུ་ཐུགས་ཀར་བསྣོལ་ནས་འཛིན་པ། འོག་ཏུ་གནོད་མཛེས་གཏུམ་ཤིང་འཛིན་པའོ། །ཧཱུྃ་མཛད་མ་ཡིན་པ་གཞན་ཐམས་ཅད་གཡས་པས་ཕྱག་མཚན་འཕྱར་བའི་ཚུལ་དུ་འཛིན་ཞིང་ ༑ གཡོན་པས་ཐུགས་ཀར་སྡིགས་མཛུབ་མཛད་པ། ཤེས་རབ་མཐར་བྱེད་དང་པདྨ་མཐར་བྱེད་མ་གཏོགས་པ། གཞན་ཐམས་ཅད་སྔོན་པོ། ཕྱཽགས་བཞི་དང་སྟེང་འོག་གི་ཁྲོ་བོ་རྣམས་རབ་ཏུ་ཁྲོས་པ། སྐྲ་སེར་པོ་གྱེན་དུ་བརྫེས་པ། སྦྲུལ་གྱིས་བརྒྱན་པ། སྟག་གི་ལྤགས་པའི་ཤམ་ཐབས་ཅན། མཚམས་ཀྱི་ཁྲོ་བོ་བཞི་པོ་ཅུང་ཟད་ཞི་བ། དབུ་སྐྲ་ནག་པོ་ཅན་རིན་པོ་ཆེས་བརྒྱན་པ། དར་གྱི་ན་བཟའ་མནབས་པ། ཐམས་ཅད་ཀྱང་ཡེ་ཤེས་ཀྱི་མེ་འབར་བའི་དབུས་ན་ཞབས་གཡོན་བརྐྱང་བའི་ཚུལ་གྱིས་བཞུགས་པའོ། །དེ་ཐམས་ཅད་ཀྱི་དཔྲལ་བར་ཨོཾ་དཀར་པོ། མགྲིན་པར་ཨཱཿ དམར་པོ། སྙིང་གར་ཧཱུྃ་སྔོན་པོ་བསམ། དེ་རྣམས་རང་གི་སྙིང་གའི་ཧཱུྃ་ལས་འོད་ཟེར་འཕྲོས་པས། རང་བཞིན་གྱི་གནས་ནས་ཁྲོ་བོ་བཅུ་གཅིག་ ( ¡¶ ཞ ¡· - གཅིག་ ) སྲུང་བའི་འཁོར་ལོའི་ནང་ན་བཞུགས་པ་ལ། སངས་རྒྱས་དང་བྱང་ཆུབ་སེམས་དཔའ་དཔག་ཏུ་མེད་པས་བསྐོར་བ་སྤྱན་དྲངས་ལ།

ཨོཾ་ཨརྒྷཾ་པྲ་ཏཱིཙྪ་ ( ¡¶ ཞ ¡·¡¶ ལུ ¡· + ཡེ་ ) སྭཱ་ཧཱ། ཨོཾ་པཱ་དྱཾ་པྲ་ཏཱིཙྪ་ ( ¡¶ ཞ ¡·¡¶ ལུ ¡· + ཡེ་ ) སྭཱ་ཧཱ། ཨོཾ་བཛྲ་པུཥྤེ་ཨཱཿཧཱུྃ། ཨོཾ་བཛྲ་དྷཱུ་པེ་ཨཱཿཧཱུྃ། ¡Ã ཨོཾ་བཛྲ་དཱི་པེ་ཨཱཿཧཱུྃ། ( ¡¶ ཞ ¡· - ཨོཾ་བཛྲ་དཱི་པེ་ཨཱཿཧཱུྃ། ) ཨོཾ་བཛྲ་གནྡྷེ་ཨཱཿཧཱུྃ། ཨོཾ་བཛྲ་ནཻ་ཝི་དྱེ་ཨཱཿཧཱུྃ་ ( ¡¶ ཞ ¡· + ཨོཾ་བཛྲ་ཤཔྟ་ཨཱཿཧཱུྃ། ) ཞེས་པས་མཆོད། ཛཿཧཱུྃ་བཾ་ཧོཿཞེས་བརྗོད་པས་གཉིས་སུ་མེད་པར་བསྟིམ། ཡང་འོད་འཕྲོས་པས་སངས་རྒྱས་རིགས་ལྔ་སྤྱན་དྲངས། དེ་ལ་སྔ་མ་ལྟར་མཆོད་ནས། ཨོཾ་སརྦ་ཏ་ཐཱ་ག་ཏ་ཨ་བྷི་ཥིཉྩ་ཏུ་མཱཾ། ཞེས་གསོལ་བ་བཏབ་པས། རིགས་ལྔས་བུམ་པའི་ཆུས་བདག་གི་སྤྱི་བོ་ནས་དབང་བསྐུར་བས་ལུས་ཐམས་ཅད་ཡོངས་སུ་གང༌། དྲི་མ་ཐམས་ཅད་དག དབང་བཞི་ཐོབ། ཆུ་ལྷག་མ་ཡར་ལུད་པ་ལས། གཤིན་རྗེ་གཤེད་ལ་རྣམ་པར་སྣང་མཛད། པདྨ་མཐར་བྱེད་ལ་འོད་དཔག་མེད་ཀྱིས་དབུར་བརྒྱན ༑ གཞན་ཐམས་ཅད་ལ་མི་བསྐྱོད་པས་དབུར་བརྒྱན་པར་བསམ་མོ། །དེ་ནས་རང་གི་སྙིང་ག་ནས་འོད་ཟེར་འཕྲོས་པས་ལུས་ཐམས་ཅད་ལ་ཁྱབ་པས་རྡོ་རྗེས་གཏམས་པའི་གོ་ཆ་གྱོན་པར་བསམ ( ¡¶ ལུ ¡· + མོ། ) ། ཡང་སྙིང་གར་ཉི་མའི་སྟེང་དུ་ཧཱུྃ་ཞུ་བ་ལས། རྡོ་རྗེ་སྔོན་པོ་རྩེ་ལྔ་པའི་ལྟེ་བའི་ནང་དུ་རང་གི་ཤེས་པ་ཧཱུྃ་སྔོན་པོར་བསམ། དེའི་སྟེང་དུ་བླ་མ། གཡས་སུ་ཕ། མདུན་དུ་སྤུན་ཟླ། གཡོན་དུ་མ ༑ རྒྱབ་ལ་སོགས་པར་འཁོར་གཡོག འོག་ཏུ་ནོར་རྫས་ལ་སོགས་པའི་བསྲུང་བྱ་རྣམས་བསམ་མོ། །དེ་ནས་ཧཱུྃ་དེ་ལས་འོད་ཟེར་འཕྲོས་པས་ཁྲོ་བོ་རྣམས་ལ་ཕོག ཁྲོ་བོ་རྣམས་ཀྱི་རྒྱུད་བསྐུལ་ནས་བདག་བསྲུང་བའི་དོན་དུ་སྔགས་འདོན་པར་བསམ། འཁོར་ལོ་ཕོག་པས་འཁོར་ལོ་གཡས་སྐོར་དུ་མྱུར་དུ་འཁོར་བས་དགྲ་བགེགས་ཕྱེ་མར་བྱས་པར་བསྒོམ་ཞིང༌། མ་ཡེངས་པར་སྔགས་བཟླའོ། ། དེའང་ན་མཿས་མནྟ་བུད་དྷཱ་ནཱཾ། ནམཿས་མནྟ་དྷརྨྨཱ་ཎཱཾ། ནམཿས་མནྟ་སཾ་གྷཱ་ནཱཾ། ཨོཾ་སི་ཏཱ་ཏ་པ་ཏྲེ། ཨོཾ་བི་མ་ལ། ཨོཾ་ཤཾ་ཀ་ར། ཨོཾ་པྲ་ཏྱཾ་གི་ར། བཛྲ་ཨུཥྞཱི་ཥ་ཙཀྲ་ཝརྟི།

སརྦ་ཡནྟྲ། མནྟྲ། མཱུ་ལ་ཀརྨ། བནྡྷ་ནཾ།¿ཏཱ་ཌ་ནཾ། ཀཱི་ལ་ནཱཾ་བཱ། མ་མ་ཀྲྀ་ཏེ། ཡེ་ན་ཀེ་ན་ཙི་ཏ། ཀྲི་ཏནྟ། སརྦཱནྟུ། ཙྪིནྡ་ཙྪིནྡ། བྷིནྡ་བྷིནྡ། ཙི་རི་ཙི་རི། གི་རི་གི་རི། མ་ར་མ་ར། ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ། ཕཊ་ཕཊ་ཕཊ། ཅེས་ལན་བདུན་ནམ། ཉེར་གཅིག་གམ། བརྒྱ་རྩ་བརྒྱད་ལ་སོགས་པ་དང༌། གཞན་ཡང༌། ཨོཾ་བྷ་ཡ་ནཱ་ས་ནི ༑ ཏྲཱ་ས་ནི། སརྦ་མཱ་ར་པྲ་ཏྱཾ་གི་ར། བི་ནཱ་ས་ནི་ཡེ་གེ་ཙི་ཏ། དུཥྟཱན་སཏྭ། མ་མ་བཱི་རཱུ་པ་ཀཾ་ཀུརྺན་ ¡Ã ཏི་ཏཱ་ ( ¡¶ ལུ ¡· ཊི་ར་ ) ནི། སརྦ་ ¡Ã མཱ་ར་ ( ¡¶ ཞ ¡·¡¶ ལུ ¡· - མཱ་ར་ ) ཎི། པྲ་ཏྱཾ་ཀཱ་རི་ཎི་པ་ཏ་ཏུ་ཧཱུྃ་ ( ¡¶ ཞ ¡· + ཕཊ་ ) སྭཱ་ཧཱ། ཞེས་པ་ཅི་ནུས་སུ་བཟླའོ། །དེ་ནས་འདི་སྐད་ཅེས། ¡Ã གང་དག་ ( ¡¶ ཞ ¡· - གང་དག་ ) བདག་ལ་སྡང་བའི་སེམས་དང་ལྡན་པ་དང༌། གདུག་པའི་སེམས་དང་ལྡན་པ་དང༌། དྲག་ཤུལ་གྱི་སེམས་དང་ལྡན་པ་དང་ ༑ སྦྱོར་བ་ཕྱིན་ཅི་ལོག་བྱེད་པའི་དགྲ་དང༌། བགེགས་ཐམས་ཅད་ཀྱི་བསམ་སྦྱོར་ངན་པ་ཐམས་ཅད་ཞི་བར་གྱུར་ཅིག གལ་ཏེ་བསམ་པ་ངན་པས་སྦྱོར་བ་ངན་པ་བྱེད་ན་དེ་དག་ཐམས་ཅད་ཀྱི་ལུས་བཅིང་བར་བྱའོ། །ངག་བཅིང་བར་བྱའོ ༑ ༑ ཡིད་བཅིང་བར་བྱའོ་ཞེས་བརྗོད་ལ། དགྲ་བགེགས ་བསྒྲལ་ནས་ རྣམ་ཤེས་མི་བསྐྱོད་པའི་ཞིང་དུ་སངས་རྒྱས་པར་བསམ། སྲུང་བའི་འཁོར་ལོ་བསྒོམ་པའི་རིམ་པ་རྫོགས་སོ།། །།དེ་ནས་ཀྱེའི་རྡོ་རྗེ་བསྒོམ་པའི་ཚུལ་ནི། རང་ཉིད་གཙུག་ཏོར་འཁོར་ལོས་སྒྱུར་བའི་ལྟོ་བ་ཡངས་ ¡Ã པར་བསམས་ ( ¡¶ ཞ ¡· - པར་བསམས་ ) པའི་ནང་དུ། ཨེ་ལས་ཆོས་ཀྱི་འབྱུང་གནས་ཀྱི་ནང་དུ་དུར་ཁྲོད་བརྒྱད་ཀྱིས་ཡོངས་སུ་བསྐོར་བའི་དབུས་སུ། པཾ་ལས་པདྨ་དང་རཾ་ལས་ཉི་མའི་སྟེང་དུ། རོའི་གདན་བསྒོམ། དེའི་སྟེང་དུ་རང་གི་ཤེས་པ་ཧཱུྃ་སྔོན་པོ་བསམ། དེ་ལས་འོད་ཟེར་འཕྲོས་སེམས་ཅན་གྱི་དོན་བྱས་ཚུལ་འདུས་ཧཱུྃ་ལ་ཐིམ། ཧཱུྃ་ ( ¡¶ ཞ ¡· + དེ་ ) ཞུ་བ་ལས་རང་ཉིད་ཀྱེའི་རྡོ་རྗེ། པདྨ་དང༌། ཉི་མ་དང༌། རོའི་གདན་ལ། ཞབས་གཡས་བརྐྱང་ཞིང་གཡོན་བསྐུམ་པའི་སྐྱིལ་ཀྲུང་ཕྱེད་པའི་གར་གྱིས་བཞུགས་པ།

སྐུ་མདོག་སྔོན་པོ། ཞལ་གཅིག་ཕྱག་གཉིས་པ། གཡས་པས་རྡོ་རྗེ་ནམ་མཁའ་ལ་འཕྱར་ཞིང༌། གཡོན་པས་བདུད་བཞིའི་ཁྲག་གིས་གང་བའི་ཐོད་པ་ཐུགས་ཀར་འཛིན་པ། གྲུ་མོ་ན་ཁ་ཊྭཱཾ་ག་ཡོད་པ། སྤྱན་གསུམ་དང་ལྡན་པ། ཞལ་མཆེ་བ་གཙིགས་པ། མི་མགོ་སྐམ་པོ་ལྔའི་དབུ་རྒྱན་དང༌། རློན་པ་ལྔ་བཅུའི་དོ་ཤལ་ཅན། རུས་པའི་རྒྱན་དྲུག་གིས་བརྒྱན་པ། སྟག་གི་ལྤགས་པའི་ཤམ་ཐབས་ཅན། དབུ་སྐྲ་སེར་པོ་གྱེན་དུ་བརྫེས་པ ༑ ཡེ་ཤེས་ཀྱི་མེ་འབར་བའི་དབུས་ན་ཞུགས་པར་བསམ། དེའི་དཔྲལ་བར་ཨོཾ་དཀར་པོ། མགྲིན་པར་ཨཱཿདམར་པོ། ཐུགས་ཀར་ཧཱུྃ་སྔོན་པོ་བསྒོམ། ཧཱུྃ་ལས་འོད་ཟེར་འཕྲོས་པས་རང་བཞིན་གྱི་གནས་ནས་རང་གིས་བསྒོམས་པའི་ཧེ་རུ་ཀ་ལྟ་བུ་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས་བསྐོར་བ་སྤྱན་དྲངས་ཏེ། ( ¡¶ ཞ ¡· + ཨོཾ་ ) ཨརྒྷཾ་པྲ་ཏཱིཙྪ་ལ་སོགས་པས་མཆོད་ནས་ཛཿཧཱུྃ་བཾ་ཧོཿཞེས་བརྗོད་ལ་ཡེ་ཤེས་པ་རང་ལ་གཉིས་སུ་མེད་པར་ཐིམ། ཡང་ཧཱུྃ་ལས་འོད་ཟེར་འཕྲོས་པས་སངས་རྒྱས་རིགས་ལྔ་སྤྱན་དྲངས། དེ་ལ་སྔ་མ་བཞིན་མཆོད་ ¡Ã པས་མཆོད ( ¡¶ ཞ ¡· ནས ) ། ཨོཾ་སརྦ་ཏ་ཐཱ་ག་ཏ་ཨ་བྷི་ཥིཉྩ་ཏུ་མཱཾ། ཞེས་གསོལ་བ་བཏབ་པས ༑ སངས་རྒྱས་དེ་རྣམས་ཀྱིས། ཨོཾ་སརྦ་ཏ་ཐཱ་ག་ཏ་བཛྲཱི་བྷ་ཝ་ཨ་བྷི་ཥིཉྩ་ཧཱུྃ་ཞེས་གསུང་ཞིང༌། བུམ་པའི་ཆུས་ ¡Ã བདག་གི་ ( ¡¶ ཞ ¡· - བདག་གི་ ) སྤྱི་བོ་ནས་དབང་བསྐུར་བས་ལུས་ཐམས་ཅད་ ( ¡¶ ཞ ¡·¡¶ ལུ ¡· + ཡོངས་སུ་ ) གང༌། དྲི་མ་ཐམས་ཅད་དག དབང་བཞི་ཐོབ། ཆུ་ལྷག་མ་ཡར་ལུད་པས་མི་བསྐྱོད་པས་དབུར་བརྒྱན་པར་བསམ ༑ དེ་ནས་རང་ཉིད་སངས་རྒྱས་ཐམས་ཅད་གཅིག་ཏུ་བསྡུས་པ་ ¡Ã སྐུ་རྡོ་རྗེའི་ ( ¡¶ ལུ ¡· ཀྱེ་རྡོ་རྗེ་ ) སྐུ་སྣང་ལ་རང་བཞིན་མེད་པ་མེ་ལོང་གི་གཟུགས་བརྙན་ལྟ་བུ་ཡུན་རིང་དུ་བསྒོམ་མོ། །བསྐྱེད་པའི་རིམ་པའོ།། །།རྫོགས་པའི་རིམ་པ་བསྒོམ་པར་འདོད་པས། རང་ལྷའི་སྐུར་གསལ་བཏབ་ནས། ལུས་སྐྱིལ་ཀྲུང༌། ལག་པ་མཉམ་གཞག་བྱས་ལ། ལྟེ་བ་སྤྲུལ་པའི་འཁོར་ལོ་འདབ་མ་དྲུག་ཅུ་རྩ་བཞི་པའི་ལྟེ་བར་ཨ་མེའི་རང་བཞིན་

( ¡¶ ལུ ¡· + སྤུ་ ) ཤད་ལྟ་བུ། སྤྱི་བོ་བདེ་བ་ཆེན་པོའི་འཁོར་ལོ་རྩ་འདབ་སུམ་ཅུ་རྩ་གཉིས་པའི་ལྟེ་བར་ཐིག་ལེས་ཡོངས་སུ་གང་བའི་ཧཾ་དཀར་པོ་མགོ་ཐུར་ལ་ལྟ་བ། དེ་གཉིས་རྩ་ཨ་ཝ་དྷཱུ་ཏཱིས་སྦྲེལ་བར་བསམ། དེ་ནས་ལྟེ་བའི་ཨ་ལས་མེ་འབར་བས་ཨ་ཝ་དྷཱུ་ཏཱིའི་ནང་དུ་ཞུགས་ནས་སོང༌། སྤྱི་བོའི་ཧཾ་ལ་ཕོག་པས་ཧཾ་ལས་ཐིག་ལེའི་རྒྱུན་འཛག ལྟེ་བའི་རྩ་རྣམས་ནས་བརྒྱུད་ནས་ལུས་ཐམས་ཅད་ཐིག་ལེས་ཡོངས་སུ་གང་བས་བདེ་བ་དང་མི་རྟོག་པ་ཟུང་དུ་འཇུག་པའི་ཏིང་ངེ་འཛིན་གྱི་ནུས་པས། ལྟེ་བའི་མེའི་ནུས་པའང་ཆེར་འཕེལ་ནས་དྲོད་སྐྱེས་པར་བསམས་ལ་རླུང་ཁ་སྦྱར་བསྒོམ་མོ། ། ( ¡¶ ཞ ¡· + དེ་ལྟར་ ) རྒྱུན་དུ་བསྒོམས་ན་ཡེ་ཤེས་སྐྱེ་བ་དང༌། བདེ་བས་ལུས་རྒྱས་པ་དང༌། ནད་མེད་པ་དང༌། དྲོད་སྐྱེ་བ་ལ་སོགས་པའི་ཡོན་ཏན་དཔག་ཏུ་མེད་པ་འབྱུང་ངོ༌། །རྫོགས་པའི་རིམ་པའོ། །དེ་ནས་སྔགས་ཟློ་བར་འདོད་ན། རང་གི་སྙིང་གའི་ཧཱུྃ་གི་མཐའ་མར་སྔགས་ཀྱི་ཕྲེང་བས་བསྐོར་ ¡Ã བས་ ( ¡¶ ཞ ¡· བའི་འོད་ཀྱིས་ ) ཕྱོགས་བཅུའི་སངས་རྒྱས་ཐམས་ཅད་ཀྱི་ཡེ་ཤེས་བདག་ལ་ཞུགས་ནས། ནད་དང་སྡིག་པ་ཐམས་ཅད་དག ཚེ་དང་བསོད་ནམས་ཐམས་ཅད་རྒྱས་པར་བསམ་ཞིང༌། ཨོཾ་དེ་ཝ་པི་ཙུ་བཛྲ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། ཞེས་བྱ་བའི་སྔགས་ཇི་སྲིད་མི་སྐྱོའི་བར་དུ་བཟླའོ། །བཟླས་པ་ཚར་བ་དང་དགེ་བའི་རྩ་བ་སངས་རྒྱས་སུ་བསྔོ ༑ བཟླས་པའི་རྣལ་འབྱོར་རོ། །གཏོར་མ་གཏོང་བའི་དུས་སུ་གཏོར་མ་བཤམ ༑ རང་ཀྱེའི་རྡོ་རྗེ་ཡིན་སྙམ་དུ་བསྒོམ། ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ཕཊ། ཅེས་བརྗོད་པས། གཏོར་མའི་མ་དག་པ་ཐམས་ཅད་བསང༌། ཨོཾ་སྭ་བྷཱ་ཝ་ཤུདྡྷཿསརྦ་དྷརྨཱཿསྭ་བྷཱ་ཝ་ཤུདྡྷོ྅ཧཾ། ཞེས་བརྗོད་པས་གཏོར་མ་སྟོང་པར་བསམ། སྟོང་པའི་ངང་ལས་ཨཱཿལས་ཐོད་པ་ ¡Ã ཆེན་པོ་ ( ¡¶ ལུ ¡· - ཆེན་པོ་ ) འཇིག་རྟེན་གྱི་ཁམས་དང་མཉམ་པ་བསྐྱེད། དེའི་ནང་དུ་ཨོཾ་ཨཱཿཧཱུྃ་གསུམ་བསྒོམ། དེ་ཞུ་བ་ལས་ཡེ་ཤེས་ཀྱི་བདུད་རྩིས་གང་བར་བསམས་ལ།

ཨོཾ་ཨཱཿཧཱུྃ་ལན་ ( ¡¶ ཞ ¡· - ལན་ ) གསུམ་བརྗོད་པས་བྱིན་གྱིས་བརླབ། དེ་ནས་སྙིང་གའི་ཧཱུྃ་ལས་འོད་འཕྲོས་པས་རང་བཞིན་གྱི་གནས་ནས་ཀྱེ་རྡོ་རྗེ་ལ། སངས་རྒྱས་དང་བྱང་ཆུབ་སེམས་དཔའ་མཁའ་འགྲོ་ཆོས་སྐྱོང་དཔག་ཏུ་མེད་པའི་འཁོར་གྱིས་བསྐོར་བ་སྤྱན་དྲངས་ནས། མདུན་གྱི་ནམ་མཁར་བཞུགས་པར་བསམས་ལ། དེ་རྣམས་ཀྱི་ཞལ་ནས་འོད་ཀྱི་སྦུ་གུ་བྱུང་བས་གཏོར་མ་གསོལ་བར་བསམ་ཞིང༌། རྡོ་རྗེ་ཐལ་མོ་ཁ་གྱེན་དུ་ཕྱེ་ལ། ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ་ཎཾ་ཨཱདྱ་ནུཏྤནྣ་ཏྭཱཏ་ཨོཾ་ཨཱཿཧཱུྃ་ཕཊ་སྭཱ་ཧཱ། ཞེས་ ¡Ã ལན་ ( ¡¶ ཞ ¡· གསུམ་མམ་ ) ལྔའམ་བདུན་གྱིས་དབུལ ( ¡¶ ཞ ¡·¡¶ ལུ ¡· + ལོ། །ཨོཾ་ ) ཨརྒྷཾ་ལ་སོགས་ ¡Ã པའི་མཆོད་ ( ¡¶ ཞ ¡· - པའི་མཆོད་ ) པས་མཆོད་ནས། བདག་གི་བར་ཆད་ཐམས་ཅད་ཞི་བ་དང༌། ཚེ་ ¡Ã རིང་བ་ ( ¡¶ ཞ ¡· - རིང་བ་ ) དང༌། དཔལ་འབྱོར་ཕུན་སུམ་ཚོགས་པ་དང༌། འཇིག་རྟེན་དང་འཇིག་རྟེན་ལས་འདས་པའི་དངོས་གྲུབ་ཐམས་ཅད་སྦྱིན་དུ་གསོལ། ཞེས་གསོལ་བ་གདབ། དེ་ནས་ཨོཾ་བཛྲ་མུཿ ཞེས་བརྗོད་པས་ལྷ་རྣམས་གཤེགས་སུ་གསོལ། གཏོར་མའི་རྣལ་འབྱོར་རོ། །དེ་ནས་ནུབ་མོར་ཉལ་བའི་ཚེ། རང་གི་སྙིང་གའི་ཧཱུྃ་ལས་འོད་འཕྲོས་པས་སྣོད་བཅུད་ཐམས་ཅད་བདག་ལ་བསྡུ། རང་གི་ལུས་སྙིང་གའི་ཧཱུྃ་ལ་བསྡུ། ཧཱུྃ་ནམ་མཁའ་ལ་འཇའ་ཡལ་བ་བཞིན་སྟོང་པར་གྱུར་པར་བསམས་ལ། སྟོང་པའི་ངང་ལ་གཉིད་ལོག་གོ། ཉལ་བའི་རྣལ་འབྱོར་རོ། །ནངས་པར་གཉིད་སད་པའི་ཚེ། སྐད་ཅིག་གི་རང་གི་ཤེས་པ་ཧཱུྃ་དུ་གྱུར། ཧཱུྃ་ལས་ལྷའི་སྐུར་གྱུར། དེའི་ཐུགས་ཀའི་ཧཱུྃ་ལས་འོད་འཕྲོས། ( ¡¶ ལུ ¡· + རིགས་ལྔ་སྤྱན་དྲངས། དེ་ལ་མཆོད་པས་མཆོད། བདག་གི་སྡིག་པ་དང་དྲི་མ་ཐམས་ཅད་སྦྱངས། ) སྣོད་བཅུད་ཐམས་ཅད་གསལ་བར་དམིགས་ལ། ཧཱུྃ་ཞེས་བརྗོད་པས་གསལ་གདབ་བོ། །ལྡང་བའི་རྣལ་འབྱོར་རོ། །དེ་ནས་ཁྲུས་བྱེད་པའི་ཚེ། རང་གི་སྙིང་གའི་ཧཱུྃ་ལས་འོད་འཕྲོས། སངས་རྒྱས་རིགས་ལྔ་སྤྱན་དྲངས། དེ་ལ་མཆོད་པས་མཆོད ༑ བདག་གི་སྡིག་པ་དང་དྲི་མ་ཐམས་ཅད་སྦྱང་དུ་གསོལ།

ཞེས་གསོལ་བ་བཏབ་པས། བུམ་པའི་ཆུས་བདག་གི་སྤྱི་བོ་ནས་བླུགས་པས་ཕྱི་ནང་གི་དྲི་མ་ཐམས་ཅད་དག་པར་བསམ་ཞིང༌། ཡི་གེ་བརྒྱ་པ་བཟླ་ཞིང་ཁྲུས་བྱའོ། ཁྲུས་ཚར་བ་དང་བཛྲ་མུཿ ཞེས་བརྗོད་པས་ལྷ་རྣམས་གཤེགས་སུ་གསོལ། ཁྲུས་ཀྱི་རྣལ་འབྱོར་རོ། །དེ་ནས་ཁ་ཟས་བཟའ་བའི་ཚེ། རང་ཧེ་རུ་ཀར་གསལ་བར་བསྒོམ། སྙིང་གར་ཡེ་ཤེས་ཀྱ ི་མེ་འབར་ བའི་དབུས་སུ། བླ་མ་དང༌། སངས་རྒྱས་དང༌། བྱང་ཆུབ་སེམས་དཔའ་ཐམས་ཅད་བསམ། ལྟེ་བར་ཆོས་སྐྱོང་སྲུང་མ་དང་འབྱུང་པོའི་ཚོགས་ཐམས་ཅད་བསམ། ཁ་ཟས་ ( ¡¶ ཞ ¡· + གང་ཡིན་པ་དེ་དག་ ) གཏོར་མ་ལྟར་ཡེ་ཤེས་ཀྱི་བདུད་རྩིར་བྱིན་གྱིས་བརླབས་ལ། རང་གི་ལུས་ཀྱི་ལྷ་དང་འབྱུང་པོའི་ཚོགས་ཐམས་ཅད་མཆོད་པའི་བསམ་པས་བཟའ། ཁ་ཟས་བཟང་བ་ལ་ཆགས་པ་དང་

༑ ངན་པ་ལ་སྡང་བར་མི་བྱ། ལྷག་མ་ལ། ཨོཾ་ཨུཙྪིཥྟ་ཧ་ར་བྷྱཿ སྭཱ་ཧཱ། ཞེས་བརྗོད་ལ་ལྷག་མ་ལ་དབང་བའི་འབྱུང་པོ་ལ་སྦྱིན། ཁ་ཟས་ཀྱིས་རྣལ་འབྱོར་རོ། ( ¡¶ ཞ ¡· + དངོས་སམ་ཡིད་ཀྱི་ཕྱག་རྒྱ་ལ་འདུ་ཤེས་གསུམ་ལྡན་གྱིས་སྙོམས་པར་འཇུག་པ་ནི་རྗེས་ཆགས་ཀྱི་རྣལ་འབྱོར་རོ། ) །དེ་ནས་ཐུན་མཚམས་ཀྱི་བྱ་བ་སྤྱོད་ལམ་ལ་འཇུག་པའི་ཚེ། རང་གི་ལུས་དང་ཕྱི་རོལ་གྱི་སྣང་བ་ཐམས་ཅད་ལྷའི་སྐུར་བསམ། རང་གི་ངག་ ¡Ã ཏུ་ཅི་བརྗོད་པ་ ( ¡¶ ཞ ¡· - ཏུ་ཅི་བརྗོད་པ་ ) དང༌། ཕྱི་རོལ་གྱི་སྒྲ་གྲག་པ་ཐམས་ཅད་སྔགས་སུ་བསམ ༑ སེམས་ཀྱིས་ཅི་བསམས་པ་ཐམས་ཅད་ཏིང་ངེ་འཛིན་དུ་བསམས་ལ། འདོད་པའི་ལོངས་སྤྱོད ་ཐམས་ ཅད་ལ་མ་ཆགས་ཤིང༌། ལྷས་ལྷ་མཆོད་པའི་བསམ་པས་ཁ་ན་མ་ཐོ་བའི་ལས་སྤངས་ཏེ་ཅི་བདེ་བར་སྤྱད་དོ།། །།སྤྱོད་ལམ་གྱི་རྣལ་འབྱོར་རོ་རྣལ་འབྱོར་དེ་དག་གིས་ཉིན་ཞག་ཕྲུགས་གཅིག་གིས་དུས་འདའ་བར་བྱས་ན་མྱུར་དུ་རྫོགས་པའི་སངས་རྒྱས་ཀྱེའི་རྡོ་ རྗེའི་གོ་འཕང་ཐོབ་པར་འགྱུར་རོ། །ཐུབ་པའི་གསུང་རབ་རྒྱ་མཚོ་ཡི། །སྙིང་ པོ་ལས་ཀྱང་སྙིང་པོ་མཆོག །ཀྱེ་ཡི་རྡོ་རྗེའི་སྒྲུབ་པའི་ཐབས། །སྲུང་བའི་འཁོར་ལོ་དང་བཅས་པ། །ཤིན་ཏུ་བསྡུས་པའི་ཚུལ་འདི་ནི། །ཇི་བཞིན་བསྒྲུབས་ན་འབྲས་མཆོག་ལྡན། །རྒྱལ་བུ་གཞོན་ནུས་རབ་བསྐུལ་ནས། །དེ་མཉེས་བྱ་ཕྱིར་འཕགས་པ་ཡིས། །བསོད་ནམས་དཔལ་གྱིས་རབ་འབར་བའི། །གནས་མཆོག་ཁ་ཡི་ཕིང་ཧུར་སྦྱར། །དགེ་བ་དེ་ཡིས་འགྲོ་བ་ཀུན། །ཀྱེ་ཡི་རྡོ་རྗེ་ཉིད་གྱུར་ཅིག། ( ¡¶ ཞ ¡· + ཀྱེའི་རྡོ་རྗེ་རྣལ་འབྱོར་བཅུ་པ་ཞེས་བྱ་བ་འདི་ནི་ ) ལྕགས་ཕོ་སྤྲེའུའི་ལོ་རྒྱལ་པོ་རྒྱལ་སར་ཕྱུང་དུས་ ( ¡¶ ཞ ¡· + འཕགས་པས་ ) སྦྱར་བའོ།། །། ¡Ã ༄༅། །མངོན་རྟོགས་ཡན་ལག་དྲུག་ཆུང་ ( ¡¶ ཞ ¡· ཀྱེའི་རྡོ་རྗེ་ཡན་ལག་བཞི་པ་དང་དྲུག་པའི་གསལ་བྱེད་ ) བཞུགས། ། ༄༅། །བླ་མ་དམ་པའི་ཞབས་ལ་ཕྱག་འཚལ་ལོ། །བསྙེན་སྒྲུབ་ཡན་ལག་བཞི་པ་དང༌། ཡན་ལག་དྲུག་པའི་མངོན་པར་རྟོགས་པ་མི་འདྲ་བའི་ཁྱད་པར་ནི།

འབྱུང་བ་བཞི་ལུགས་འབྱུང་གི་སྟེང་དུ་བྷྲཱུཾ་ལས་འཁོར་ལོ་བྷྲཱུཾ་གྱིས་མཚན་པ་དང་བཅས་པ་ལ། རང་གི་སེམས་ཨོཾ་ཨཱཿཧཱུྃ་ཧོ་གཉིས་ཀྱིས་མཐའ་བརྟེན་པར་གྱུར་པ་འདྲེས་པ་ལས། གཞལ་ཡས་ཁང་པ་བསྐྱེད་དོ། །གཞལ་ཡས་ཁང་པ་སྐུ་རྣམ་པར་སྣང་མཛད་ཀྱི་རང་བཞིན་དུ་མོས་པས། ཨོཾ་སརྦ་ཏ་ཐཱ་ག་ཏཱ་ ( ¡¶ ཞ ¡·¡¶ ལུ ¡· + ཨ་ ) ནཱི་ལ་ཡ་བཛྲ་སྭ་བྷཱ་ཝ་ཨཱདྨ་ཀོ྅ཧཾ། ཞེས་པས་བྱིན་གྱིས་བརླབ་བོ། །དེ་ནས་གདན་དབུས་མའི་སྟེང་དུ་ཨཱ་ལི་གཉིས་ལས་ཟླ་བའི་དཀྱིལ་འཁོར་གྲུ་གསུམ་པ། དེའི་སྟེང་དུ་ཀཱ་ལི་ཡ་ར་ལ་ཝ་ཌ་ཌྷ་དང་བཅས་པ་གཉིས་ལས་ཀྱང་ཟླ་བའི་དཀྱིལ་འཁོར་གྲུ་གསུམ་པ། དེ་གཉིས་ཀྱི་བར་དུ་ཧཱུྃ་ལས་རྡོ་རྗེ་དཀར་པོ་རྩེ་ལྔ་པ་ལས་འོད་ཟེར་འཕྲོས་པས་སེམས་ཅན་གྱི་དོན་བྱས། སླར་འདུས་ནས་གསུམ་ཀ་འདྲེས་པ་ལས་རྒྱུ་རྡོ་རྗེ་འཛིན་པ་སྐུ་མདོག་དཀར་པོ་ཞལ་གཡས་སྔོ་བར་བསྐྱེད་དོ། ། སངས་རྒྱས་ཐམས་ཅད་ཞལ་དུ་ཞུགས། སྙིང་གར་ཞུ་བ། རྡོ་རྗེའི་ལམ་ནས་བྷ་གར་འཕྲོས་པ་ཐིག་ལེ་བརྒྱད་དུ་གྱུར་ཅིང༌། དེའང་ལྷ་མོ་བརྒྱད་དུ་གྱུར་ནས་རིམ་པ་བཞིན་དུ་སྤྲོས་ལ། གསལ་གདབ་པར་བྱའོ། །རྒྱུ་རྡོ་རྗེ་འཛིན་པ་བདེ་བ་ཆེན་པོ་འོད་དུ་ཞུ་ནས་ཐིག་ལེར་གནས་པ་བདེ་བ་ཆེན་པོ་རྡོ་རྗེ་སེམས་དཔའི་རང་བཞིན་དུ་མོས་པས། ཨོཾ་སརྦ་ཏ་ཐཱ་ག་ཏ་ཨ་ནུ་རཱ་ག་ཏ་ ¡Ã བཛྲ་ ( ¡¶ ཞ ¡· - བཛྲ་ ) སྭ་བྷཱ་ཝ་ཨཱདྨ་ཀོ྅ཧཾ། ཞེས་པས་བྱིན་གྱིས་བརླབ། དབང་བསྐུར་ནས་དབུ་རྒྱན་ལ་རིགས་ཀྱི་བདག་པོས་རྒྱས་བཏབ་ནས། དབང་བསྐུར་བའི་ཆུ་མི་བསྐྱོད་པའི་རང་བཞིན་དུ་མོས་པས། ཨོཾ་སརྦ་ཏ་ཐཱ་ག་ཏ་ཨི་བྷི་ཥེ་ཀ་ཏ་བཛྲ་སྭ་བྷཱ་ཝ་ཨཱདྨ་ཀོ྅ཧཾ་གིས་བྱིན་གྱིས་བརླབ་བོ། །དེ་ནས་བདུད་རྩིའམ་ནང་མཆོད་གཏོར་མ་ལྟར་བྱིན་གྱིས་བརླབས་པ་ལྕེ་ལ་མྱངས་པས་དཀྱིལ་འཁོར་གྱི་ལྷ་ཐམས་ཅད་ཀྱི་སྐུ་བདུད་རྩིས་གང་ཞིང་མཉེས་པར་བསྒོམས་ལ། བདུད་རྩི་གསུམ་གྱི་གནས་ལྕེ་དང༌། ¡Ã དཔྲལ་བ་ ( ¡¶ ཞ ¡·¡¶ ལུ ¡· - དཔྲལ་བ་

) མགྲིན་པར་ཉམས་སུ་མྱངས་པ་འོད་དཔག་ཏུ་མེད་པའི་རང་བཞིན་དུ་མོས་པས། ཨོཾ་སརྦ་ཏ་ཐཱ་ག་ཏ་ཨ་མྲྀ་ཏ་བཛྲ་སྭ་བྷཱ་ཝ་ཨཱདྨ་ཀོ྅ཧཾ། ཞེས་པས་བྱིན་གྱིས་བརླབ་བོ། །དེ་ནས་རང་གི་ཐུགས་ཀ་ནས་མཆོད་པའི་ལྷ་མོ་བརྒྱད་སྤྲོས་པ་དཔག་ཏུ་མེད་པར་གྱུར་ནས་རང་གི་དཀྱིལ་འཁོར་གྱི་ལྷ་རྣམས་ལ་མཆོད་པར་བསམ་ཞིང༌། དཀར་མོས་རི་དྭགས་མཚན་མ་འཛིན། །ལ་སོགས་པ་བརྗོད་ནས། མཆོད་པ་ཕྲིན་ལས་དོན་ཡོད་གྲུབ་པའི་རང་བཞིན་དུ་མོས་པས། ཨོཾ་སརྦ་ཏ་ཐཱ་ག་ཏ་པཱུ་ཛ་བཛྲ་སྭ་བྷཱ་ཝ་ཨཱདྨ་ཀོ྅ཧཾ། ཞེས་པས་བྱིན་གྱིས་བརླབ་བོ། ། དེ་ནས་མཆོད་པའི་ལྷ་མོ་དེ་དག་ཉིད་ཀྱིས་དཀྱིལ་འཁོར་གྱི་ལྷ་ལ་བསྟོད་པར་བསམ་ཞིང༌། ཁྱོད་ནི་རྣལ་འབྱོར་མ་ཚོགས་ལ་སོགས་པ་བརྗོད་ནས་བསྟོད་པ་ ( ¡¶ ཞ ¡·¡¶ ལུ ¡· + ཡོན་ཏན་ ) རིན་ཆེན་འབྱུང་ལྡན་གྱི་རང་བཞིན་དུ་མོས་པས། ཨོཾ་སརྦ་ཏ་ཐཱ་ག་ཏ་སྟུ་ཏི་བཛྲ་སྭ་བྷཱ་ཝ་ཨཱདྨ་ཀོ྅ཧཾ། ཞེས་པས་བྱིན་གྱིས་བརླབ་བོ། །དེ་ནས་ལྷ་མོ་དེ་རྣམས་རང་གི་ཐུགས་ཀར་བསྟིམ་ནས། ལྷའི་སྐུ་སྣང་ལ་རང་བཞིན་མེད་པ་ལ་ཡིད་མཉམ་པར་བཞག་གོ ཁམས་དྲུག་ཡུལ་དྲུག་དབང་པོ་དྲུག །རྣམ་ཤེས་དྲུག་དང་ཉོན་མོངས་དྲུག ཁ་དོག་དྲུག་དང་རིགས་དྲུག་དང༌། །ཕུང་པོ་དབྱིངས་དང་བཅས་པ་དྲུག །སྦྱངས་ནས་རྒྱལ་བ་རིགས་དྲུག་པ། །ཐོབ་བྱེད་ཡན་ལག་དྲུག་པ་ཡི། །མངོན་པར་རྟོགས་པའི་ཚུལ་འདི་ནི། །རྒྱལ་བས་རྡོ་རྗེ་གུར་ལས་གསུངས། །དེ་ཡི་ལག་ཏུ་བླང་བའི་ཚུལ། །རྒྱས་པར་དམ་པས་མཛད་ཟིན་མོད ༑ ༑ བློ་གསལ་བ་ལ་ཚིག་ཉུང་བས། །ཆོག་ཕྱིར ་བདག་ གིས་འདི་བསྡེབས་སོ།། རྒྱལ་བུ་ཁྱོད་མཚན་ལྕགས་ཞེས་བགྱི། །དོན་ཡང་ལྕགས་ཀྱི་ཁམས་ཇི་བཞིན། ། རིན་པོ་ཆེ་དང་ཉེར་མཁོ་དང༌། །ལས་སུ་རུང་བར་གྲུབ་པ་ལགས། །དེ་ལ་འདི་ལ་སོགས་པ་ཡི། །དྲི་མེད་ཆོས་ཀྱི་གསེར་འགྱུར་རྩིས། །རེག་པས་རྒྱལ་བའི་གསེར་བཟངས་སུ། །འགྱུར་བ་ཤིན་ཏུ་ངོ་མཚར་ལགས། །འགའ་ཡིས་ཚིག་སྦྱོར་ཤེས་ལགས་ཀྱང༌། །དོན་གྱི་ཆ་ལ་རྣམ་པར་རྨོངས།

།དོན་ཤེས་ལ་ལ་སྡེབ་སྦྱོར་ལ། ། ཀུན་ཏུ་རྨོངས་པར་གྱུར་པའང་གདའ། །གཉིས་ཀའི་ཆ་ལ་མ་རྨོངས་པ། །གཉིས་ཀྱིས་མོས་པ་གསུམ་པོས་ཡིད། །ཡིད་བཞིན་དུ་ནི་ཚིམ་བགྱིད་པ། །ངོ་མཚར་ ལགས་པས་མཁྱེན་པར་མཛོད། །ཡན་ལག་དྲུག་པའི་མངོན་པར་རྟོགས་པ་རྒྱུ་ མཚན་དང་བཅས་པ་གསལ་བར་ བརྗོད་པ་འདི་ནི། མཐོང་ན་མི་མཐུན་པ་མེད་ཅིང༌། ཡིད་དགའ་བའི་དཔལ་དུ་གྱུར་པ། རྒྱལ་བུ་ཇི་བིག་དེ་མུར་གྱི་དོན་དུ་དགེ་སློང་ སྔགས་འཆང་བ། འཕགས་པ་ཞེས་བྱ་བས། ས་ཕོ་འབྲུག་གི་ལོ། སྟོན་ཟླ་འབྲིང་ པོའི་ཚེས་ཉི་ཤུ་ལ། བྷ་ཕང་གི་གཙུག་ལག་ཁང་དུ་སྦྱར་བའོ། །དགེའོ།། །།༄༅། ། ( ¡¶ ཞ ¡· + ཕྱི་ནང་གི་ ) བསྙེན་པའི་ ¡Ã གྲངས་ཚད་ཀྱི་ ( ¡¶ ཞ ¡· - གྲངས་ཚད་ཀྱི་ ) ཞུས་ལེན་བཞུགས། ། ༄༅། །ཨོཾ་སྭསྟི་སིདྡྷཾ། དཔལ་ལྡན་བླ་མའི་ཞབས་ལ་ཕྱག་འཚལ་ལོ། ། དད་པས་དྲི་བར་བྱེད་པ་གང་ཡིན་པ། །དེ་ཡི་ལན་འགའ་བརྗོད་པར་བྱ་ཡིས་དང་ ༑ ༑ རབ་ཏུ་འདུན་པས་རྣ་བ་བླགས་ཏེ་ཉོན། །དགྱེས་རྡོར་གྱི་བསྙེན་པ་ལ་སྙིང་པོ་ལ་འབུམ་ཕྲག་བརྒྱད་ཅུ་རྩ་དྲུག་བཟླས་ནས། རྩ་སྔགས་འབུམ་ཕྲག་བརྒྱད་བཟླས་ན། གྲངས་ཀྱི་བསྙེན་པ་རྫོགས་པ་ཡིན་པས། དཀྱིལ་འཁོར་གྱི་ཆོ་ག་ལ་སོགས་པ་ཐམས་ཅད་ལ་འཇུག་པར་དབང་ཞིང༌། ཕྲིན་ལས་ཐམས་ཅད་ལ་འཇུག་ཏུ་རུང་བ་ཡིན། ཉེ་སྙིང་ལ་སྒོས་སུ་བསྙེན་པ་མི་དགོས། རྡོ་རྗེ་གྲི་གུག་གི་ཆོ་ག་ལ་སོགས་པ་ཁོ་རང་གི་ལས་སྦྱོར་བྱེད་ན་དགོས་པ་ཡིན། སྙིང་པོ་རྐྱང་པའི་བསྙེན་པ་སོང་བས་དཀྱིལ་འཁོར་གྱི་ཆོ་ག་ལ་འཇུག་ཏུ་རུང་བར་མངོན་ཏེ། དཀྱིལ་འཁོར་བདག་པོའི་བཟླས་པ་འབུམ། །ཞེས་དམིགས་ཀྱིས་བསལ་བར་མཛད་པ་ཡིན། གོ་རིམ་སྙིང་པོའི་རྗེས་ལ་རྩ་སྔགས་བྱེད་པ་ཡིན། རྣམ་འཇོམས་ཀྱི་སྙིང་པོ་ལ་ལོགས་སུ་བཟླས་པའི་ལག་ལེན་མེད། ཡང་སྙིང་གི་ཚད་འབུམ་ཕྲག་བཅུ་ཡིན། གཟུངས་རིང་གི་གྲངས་འབུམ་ཕྲག་བཞི་ཡིན། རྩ་སྔགས་སྙིང་པོ་ཉེ་སྙིང་གསུམ། །གྲིལ་བའང་དེ་ལས་གཞན་པ་མེད། །དཀྱིལ་འཁོར་དྲན་རྫོགས་སུ་བསྒོམ་པ་དེ།

སྤྱིར་གང་ཟག་གིས་ ( ¡¶ ཞ ¡· - གིས་ ) ཏིང་ངེ་འཛིན་ལ་བརྟན་པ་ཐོབ་ནས་བསྒོམ་རྒྱུ་ཡིན། འོན་ཀྱང་ལས་དང་པོའི་ཡང་ཐུན་གྲངས་ཁ་སྐོང་བ་ལ་བསྒོམ་དུ་རུང་བ་ཡིན། རྣལ་འབྱོར་བླ་མེད་ཀྱི་བསྙེན་པ་ལ་གནས་དུས་ ¡Ã ངེས་པར་ ( ¡¶ ཞ ¡· མ་ངེས་པས་ ) བརྒྱ་རྩའི་ངེས་པ་མེད། ཕྲེང་བའི་གྲངས་ཇི་ཙམ་ཡོད་པའི་སྐོར་རེའང་བསྙེན་པའི་གྲངས་སུ་བརྩིར་བཏུབ། རྣལ་འབྱོར་གྱི་རྒྱུད་མན་ཆད་ལ་གནས་གཅིག་ཏུ་དུས་གཅིག་རྒྱུན་གཅིག་ལ་རྫོགས་པར་དགོས་པར་བཤད། དེ་ལྟར་བསམ་པ་དག་པས་དྲིས་པའི་ལེན། །བཏབ་པ་དེ་ཡི་དགེ་བས་དྲི་བ་པོའི། ། བསམ་པ་ཐམས་ཅད་ཆོས་བཞིན་ཡོངས་རྫོགས་ནས། །མཐར་ཐུག་རྫོགས་པའི་སངས་རྒྱས་ཐོབ་པར་ཤོག། །།ཡང་སྙིང་པོའི་བསྙེན་པ་བྱེད་པའི་དུས་སུའང་དཀྱིལ་འཁོར་རྫོགས་པར་བསྒོམས་ནས་བྱས་ན་བསོད་ནམས་ཆེ་བས་རྫོགས་པར་བསྒོམས་ལ་གྱིས། དེ་ལྟར་བླ་མ་གོང་མ་རྣམས་ཀྱི་ཕྱག་ལེན། དཔའ་བོ་གཅིག་པ་བསྒོམས་ནས་བྱེད་པ་དེ་དཀྱིལ་འཁོར་རྫོགས་པར་བསྒོམས་པ་ལ་དམིགས་པ་མི་གསལ་གྱིས་དོགས་པ་ལ་དགོངས་པ་ཡིན། གཙོ་བོ་དང་འཁོར་གྱི ་བསྙེན་ པའི་གོ་རིམ་ལ། གཙོ་བོ་ལ་སྟོང་ཕྲག་རེ་སོང་ནས་འཁོར་གྱི་བརྒྱ་ཕྲག་རེ་ཟློས་པའམ། གཙོ་བོའི་བརྒྱ་ཕྲག་རེ་སོང་ནས་འཁོར་གྱི་ཉི་ཤུ་རྩ་བཞི་ཟློས་པ་གང་བདེ་འབྲེལ་བ་ཅན་དུ་གྱིས། ཕྱག་གཉིས་པའི་བསྙེན་པ་གྲངས་ཚད་འབུམ་ཕྲག་བཅུ་གསུམ་བརྒྱད་འགྱུར་ཡིན་གསུང་ ༑ བླ་མ་ཆོས་ཀྱི་རྒྱལ་པོའི་གསུང་ངག་ཡི་གེར་མཛད་པའོ།། །།༄༅། །དམ་ཚིག་གསུམ་གྱི་གླུའི་རྗེས་ལ་བྱ་བའི་སྨོན་ལམ་ ( ¡¶ ཞ ¡· + གདབ་ཚུལ་ ) བཞུགས།། ༄༅། །དམ་ཚིག་གསུམ་གྱི་གླུའི་རྗེས་ལ། བླ་མ་དང་དཀྱིལ་འཁོར་གྱི་ལྷ་ཚོགས་དང༌། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ ( ¡¶ ཞ ¡· + བདག་ལ་ ) དགོངས་སུ་གསོལ། བདག་གིས་བདེ་བར་གཤེགས་པའི་གསུང་རབ་ལས་འབྱུང་བ་བཞིན། བདག་ཉིད་སངས་རྒྱས་སུ་བསྐྱེད་པ་དང༌། སྔགས་ཀྱི་བཟླས་པ་དང་ ༑ དཀྱིལ་འཁོར་བསྒྲུབ་པ་དང༌།

མཆོད་པ་དང༌། བདག་ཉིད་དཀྱིལ་འཁོར་དུ་འཇུག་ཅིང༌། དམ་ཚིག་དང་སྡོམ་པ་ཡང་དག ་པར་བླངས་ པ་དང༌། དབང་བསྐུར་བ་རྣམ་པ་བཞི་མཐའ་རྟེན་དང་བཅས་པ་ཚུལ་བཞིན་དུ་བླངས་པས། བདག་ཅག་གི་དམ་ཚིག་དང་སྡོམ་པ་རྣམ་པར་དག་པར་གྱུར་པའི་བདེན་པ་དང༌། བདེན་པའི་བྱིན་གྱི་རླབས་ཀྱིས་ཡོན་བདག་གམ་བསྒྲུབ་བྱ་ཆེ་གེ་མོ་ཞེས་བྱ་བའི་སྔོན་གྱི་ལས་ལས་གྱུར་པ་དང༌། འཕྲལ་གྱི་རྐྱེན་ལས་གྱུར་པའི་ནད་དང༌། གདོན་དང༌། མི་དང་མི་མ་ཡིན་པའི་བར་དུ་གཅོད་པ་དང༌། གཟའ་དང་རྒྱུ་སྐར་གྱི་གནོད་པ་དང༌། ཀླུ་དང་ས་བདག་གི་གནོད་པ་དང༌། ཕས་ཀྱི་སྦོད་གཏོང་དང༌། བྱད་སྟེམས་དང༌། བརྟན་པ་དང་གཡོ་བའི་དུག་གི་གནོད་པ་དང༌། རྨི་ལམ་ངན་པ་དང༌། མཚན་མ་ངན་པ་དང༌། ལྟས་ངན་པ་ཐམས་ཅད་ཞི་བར་གྱུར་ཅིག རབ་ཏུ་ཞི་བར་གྱུར་ཅིག ཚེ་དང་དཔལ་དང་འབྱོར་བ་དང༌། དབང་ཕྱུག་དང༌། ཡོན་ཏན་དང༌། ཕྲིན་ལས་རྣམ་པར་རྒྱས་ནས། བདེ་བར་གཤེགས་པའི་བསྟན་པ་དང༌། སེམས་ཅན་དཔག་ཏུ་མེད་པ་ལ་ཕན་པ་རྒྱ་ཆེན་པོ་འབྱུང་བར་གྱུར་ཅིག བདག་ཅག་ཐམས་ཅད་ ¡Ã ཀྱི་ཡང་ ( ¡¶ ཞ ¡· ཀྱང་ ) ཕྱི་ནང་གི་བར་ཆད་ ¡Ã ཐམས་ཅད་ ( ¡¶ ཞ ¡· - ཐམས་ཅད་ ) ཞི་ཞིང༌། བསམ་པ་ཐམས་ཅད་ཆོས་བཞིན་དུ་འགྲུབ་པ་དང་མཐར་ཐུག་རྡོ་རྗེ་འཆང་ཆེན་པོའི་གོ་འཕང་ཐོབ་པར་གྱུར་ཅིག ཅེས་མགྲིན་གཅིག་ཏུ་ལན ་གསུམ་ མམ། བདུན་ནམ ༑ ཉི་ཤུ་རྩ་གཅིག་ལ་སོགས་པ་བརྗོད་དོ།། །།༄༅། །ཀྱེ་རྡོ་རྗེའི་བདག་འཇུག་ ¡Ã གི་ཆོ་ག་དབང་ལ་འཇུག་པ་ ( ¡¶ ལུ ¡· དཔལ་འབྱུང་མ་ ) བཞུགས། ། ༄༅། །དཔལ་ཀྱེའི་རྡོ་རྗེའི་དཀྱིལ་འཁོར་དུ་བདག་ཉིད་འཇུག་ཅིང་དབང་བླང་བའི་ཆོ་ག་དབང་ལ་འཇུག་པ་ཞེས་བྱ་བ། བླ་མ་དང་དཔལ་ཀྱེའི་རྡོ་རྗེ་ལ་ཕྱག་འཚལ་ལོ། །སྐྱབས་མཆོག་དཀོན་མཆོག་གསུམ་རང་བཞིན། །བླ་མའི་ཞབས་ལ་ཕྱག་འཚལ་ནས། །དབང་ཉིད་ལམ་དུ་བྱ་བའི་ཕྱིར། །དེ་ཡི་ཆོ་ག་བཤད་པར་བྱ། །དབང་ཐོབ་དམ་ཚིག་རྣམ་དག་ཅིང༌། །རྣལ་འབྱོར་གཉིས་ལ་མཉམ་པར་གནས། །བསྙེན་པ་སྔོན་དུ་སོང་བ་ཡིས།

།བདག་ཉིད་འཇུག་པའི་ཆོ་ག་བརྩམ། །དེ་ཡང་མཚན་ཉིད་དང་ལྡན་པའི་གནས་སུ། འདིར་དགོས་པའི་ཡོ་བྱད་རྣམས་བསགས་ནས། སའི་ཆོ་གའི་དོན་དུ་ཕྱག་གཉིས་པའི་རྣལ་འབྱོར་ལ་གནས་པས། དཀྱིལ་འཁོར་གྱི་གཞིར་བ་བྱུང་དང་དྲི་བཟང་གིས་བྱུགས་པའི་མཎྜལ་གྱི་དབུས་སུ། ཨོཾ་པྲྀ་ཐི་ཝཱི་དེ་ཝཱི། ཞེས་པས་མེ་ཏོག་གི་ཚོམ་བུ་བཀོད་ལ། པདྨ་དང་ཟླ་བའི་སྟེང་དུ་བཾ་ལས་སའི་ལྷ་མོ་སེར་མོ་ཕྱག་གཉིས་ཀྱིས་རིན་པོ་ཆེའི་བུམ་པ་བདུད་རྩིས་གང་བ་འཛིན་ཞིང༌། བདག་ལ་ཕྱོགས་པར་བསྐྱེད་པའི་དཔྲལ་བར་ཨོཾ་མགྲིན་པར་ཨཱཿསྙིང་གར་ཧཱུྃ་བཀོད་ནས། རང་གི་སྙིང་ག་ནས་འོད་ཟེར་འོག་ཏུ་འཕྲོས་པས་སའི་ལྷ་མོ། འཁོར་ཀླུ་དང་ས་བདག་གི་ཚོགས་དང་བཅས་པ་སྤྱན་དྲང༌། ཛཿཧཱུྃ་བཾ་ཧོཿས་ལྷ་མོ་མདུན་བསྐྱེད་ལ་བསྟིམ་པ་ལ། ( ¡¶ ཞ ¡·¡¶ ལུ ¡· + འཁོར་ ) གཞན་གྱིས་བསྐོར་བར་བསམས་ནས། ཡང་འོད་ཀྱི་སྣང་བས་དབང་བསྐུར་གྱི་ལྷ་སྤྱན་དྲངས་ནས་མཆོད་ལ། འདི་ལ་དབང་བསྐུར་དུ་གསོལ་ཞེས་གསོལ་བ་བཏབ་པས། བུམ་པའི་ཆུས་དབང་བསྐུར། དྲི་མ་ཐམས་ཅད་དག རིན་ཆེན་འབྱུང་ལྡན ་གྱི་དབུར་བརྒྱན་པར་ བསམས་ནས། ལྷ་རྫས་སུ་བྱིན་གྱིས་བརླབས་པའི་ཕྱིའི་མཆོད་པ་རྣམས། ཨོཾ་པྲྀ་ཐི་ཝཱྀ་དེ་ཝཱི་སྔགས་སྔོན་དུ་འགྲོ་བའི་སོ་སོའི་སྔགས་ཀྱིས་རིམ་པ་བཞིན་དུ་དབུལ། ནང་མཆོད་ཀྱིས་ཀྱང་མཆོད་ནས། གཏོར་མ་ཨོཾ་ཨཱཿཧཱུྃ་གི་བྱིན་གྱིས་བརླབས་ལ། ཨོཾ་པྲྀ་ཐི་ཝཱི་དེ་ཝཱི་སྔོན་དུ་འགྲོ་བའི་ཨ་ཀཱ་རོ་གསུམ་མམ་བདུན་གྱིས་ཕུལ་ལ། རྡོ་རྗེ་དྲིལ་བུ་འཛིན་པས། མ་མ་རིན་ཆེན་སྣ་ཚོགས་འཛིན། །ཀྱེ་ཡི་རྡོ་རྗེ་ཁྲོས་མཆོད་པའི། །ལྷ་མོ་ཁྱོད་ནི་དཔང་དུ་གྱུར། །ས་འདིར་དཀྱིལ་འཁོར་བྲི་བར་བྱ། །ཤཱཀྱ་སེང་གེ་སྐྱོབ་པ་ཡིས། །ཇི་ལྟར་བདུད་ཀྱི་སྡེ་བཅོམ་པ། །དེ་བཞིན་བདག་གིས་བདུད་སྡེ་ལས། །རྒྱལ་བར་བྱས་ཏེ་དཀྱིལ་འཁོར་བྲི། །ཞེས་ལན་གསུམ་བརྗོད་ནས། བདག་གིས་སེམས་ཅན་ཐམས་ཅད་ཀྱི་དོན་དུ་སའི་ཕྱོགས་འདིར་ཀྱེ་རྡོ་རྗེའི་དཀྱིལ་འཁོར་བཞེངས་ནས།

བདག་ཉིད་འཇུག་ཅིང་དབང་ལེན་པར་འཚལ་བས། སའི་ཕྱོགས་འདི་བདག་ལ་གནང་ཞིང༌། ལས་ཀྱི་དངོས་གྲུབ་ཀྱང་སྩལ་དུ་གསོལ། ཞེས་གསོལ་བ་བཏབ་པས། རིགས་ཀྱི་བུ་ཁྱོད་ཅི་དགའ་བར་སྤྱོད་ཅིག་ཅེས་གནང་བ་བྱིན་པར་བསམ་མོ། །གཏོར་མ་གཉིས་པ་དཀར་པོའི་ཕྱོགས་སྣོད་དུ་རུང་བ་རྣམས་ལ་བྱིན་ནས། བདག་གི་དགེ་བའི་སྟོང་གྲོགས་མཛོད་ཅིག་ཅེས་བསྒོ། གསུམ་པ་ནག་པོའི་ཕྱོགས་སྣོད་དུ་མི་རུང་བ་རྣམས་ལ་བྱིན་ནས། ས་ཕྱོགས་འདིར་ནི་སློབ་དཔོན་བདག །དཀྱིལ་འཁོར་རྒྱལ་པོ་ཀྱེ་རྡོ་རྗེ། །བཞེངས་ཀྱིས་འདི་ན་གནས་པའི་བགེགས། །འདི་ནས་གཞན་དུ་འགྲོ་བར་གྱིས། །སློབ་དཔོན་ཁོ་བོས་དཔལ་ཧེ་རུ་ཀའི་རྣམ་པར་འཕྲུལ་པ་ལས་བྱུང་བ། གསང་བ་ཆེན་པོའི་ལས་བརྩམ་གྱི། དཀྱིལ་འཁོར་ཆེན་པོ་བལྟ་བར་མི་དབང་བའི་བགེགས་ཀྱི་ཚོགས་ཐམསས་ཅད་སའི་ཕྱོགས་འདིར་མ་གནས་པར་སོང་ཤིག ཅེས་པའི་མཐར་དྲག་པོའི་སྔགས་ ( ¡¶ ཞ ¡· + ཨནྚ་ལ་སོགས་ ) བརྗོད་ཅིང༌། གུ་གུལ་གྱི་དུད་པ་དང༌། རོལ་མོའི་སྒྲ་དྲག་ཏུ་བྱས་པས། བགེགས་ཐམས་ཅད་བྱེར་བར་བསམས་ནས། ཨོཾ་པྲྀ་ཐི་ཝཱི་དེ་ཝཱི་ས་པ་རི་ཝཱ་ར་བཛྲ་མུཿཞེས་བརྗོད་པས། སའི་ལྷ་མོ་འཁོར་བཅས་རང་གི་གནས་སུ་གཤེགས་པར་བསམས་ནས་ལས་ཀྱི་རྗེས་བསྡུའོ། །ས་བསླང་པའོ། །དེ་ནས་གྱོ་མོ་དང༌། སོལ་བ་དང༌། རུས་པ་ལ་སོགས་པའི་ཟུག་རྔུ་རྣམས་ཕྱུང་ནས། ས་བརྙན་བཟང་པོས་བཀང་ལ་འཐས་པར་བརྡུང་ངོ༌། །དེ་མ་གྲུབ་ནའང་ས་བརྙན་བཟང་པོ་དྲི་བཟང་དང་སྦྱར་བས

༑ ཤར་དང་བྱང་དུ་གཞོལ་ཞིང༌། མེ་ལོང་གི་ངོས་ལྟར་འཇམ་པའི་ས་སྟེགས་གྲུ་བཞི་པ་བྱས་པའི་སྟེང་དང་ཁོར་ཡུག་ཀུན་ཏུ་ལག་པ་གཉིས་བཞག་ཅིང༌། ཨོཾ་ཧ་ན་ཧ་ན་ཀྲོ་དྷ་ཧཱུྃ་ཕཊ་ཅེས་བརྗོད་ཅིང༌། ལག་མཐིལ་ལས་འོད་འཕྲོས་པས་ཟུག་རྔུ་ཐམས་ཅད་སྦྱངས་པར་བསམ། ཡང་ཨོཾ་བྷུ་ཁཾ་ཞེས་བརྗོད་པས་ས་ཕྱོགས་ཐམས་ཅད་ནམ་མཁར་གྱུར་པར་བསམ་ཡང་ཨོཾ་མེ་དི་ནཱི་བཛྲཱི་བྷཱ་ཝ་བནྡྷ་ཧཱུྃ་ཧཱུྃ་ཧཱུྃ་ཞེས་བརྗོད་ཅིང༌། ལག་མཐིལ་ལས་འོད་འཕྲོས་པས་ཕྱོགས་ཐམས་ཅད་རྡོ་རྗེའི་ས་གཞིར་གྱུར་པར་བསམ་མོ། །སྐྱོན་སྦྱང་བའོ།། །།དེ་ནས་ས་ཕྱོགས་དེ་ཉིད་དུ་ཁ་ཤར་དུ་བལྟས་པས་བདག་ཉིད་འདུག་ལ་ཐུན་མོང་གི་སྲུང་བའི་འཁོར་ལོ་བརྟན་པར་བསྒོམས་ནས། ཨོཾ་བཛྲ་རཀྵ་རཀྵ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ་ཞེས་ཡང་དང་ཡང་དུ་བརྗོད་དོ། །དེ་ནས་རང་གི་སྙིང་ག་ནས་གཡོན་པས་རྡོ་རྗེ་ཕུར་བུ་དང༌། གཡས་པས་རྡོ་རྗེ་ཐོ་བ་འཛིན་པའི་ཁྲོ་བོ་བཅུ་འཕྲོས་པས། ཕྱོགས་སྐྱོང་བཅུས་གཙོ་བྱས་པའི་བགེགས་ ( ¡¶ ཞ ¡· + རིགས་ ) ཀྱི་ཚོགས་ཐམས་ཅད་བཀུག དཀར་པོའི་ཕྱོགས་སྐྱབས་འགྲོ་སེམས་བསྐྱེད་ལ་བཀོད ༑ རང་གི་གྲོགས་བྱེད་དུ་བཅུག ནག་པོའི་ཕྱོགས་རྣམས་ཀྱི་སྤྱིར་བོར་རྡོ་རྗེ་ཕུར་བུ་བཏབ་པར་བསམ་ཞིང༌། ཨོཾ་གྷ་གྷ། གྷཱ་ཏ་ཡ་གྷཱ་ཏ་ཡ། སརྦ་དུཥྟཱན་ཕཊ། ཀཱི་ལ་ཡ་ཀཱི་ལ་ཡ། སརྦ་པཱ་པཾ་ཧཱུྃ་ཕཊ་ཧཱུྃ་ཧཱུྃ་ཧཱུྃ་བཛྲ་ཀི་ལ་ཡ་བཛྲ་དྷ་ར་ཨཱཛྙཱ་པ་ཡ་ཏི ༑ སརྦ་བིགྷྣཱ་ན་ཀཱ་ཡ་ཝཱཀྩིཏྟ་བཛྲ་ཀཱི་ལ་ཡ་ཧཱུྃ་ཧཱུྃ་ཧཱུྃ་ཕཊ། ཅེས་བརྗོད་ནས། རྡོ་རྗེ་ཐོ་བས་བརྡུང་བར་བསམ་ཞིང༌། ཨོཾ་བཛྲ་མུཏྐ་ར་བཛྲ་ཀཱི་ལ་ཡ་ཨཱ་ཀོ་ཊ་ཡ་ཧཱུྃ་ཕཊ ༑ ཅེས་བརྗོད་པས་ལུས་ཐམས་ཅད་བཅོམ། སྡིག་པ་ཐམས་ཅད་བསྲེགས། རྣམ་པར་ཤེས་པ་མི་བསྐྱོད་པའི་ཞིང་དུ་སངས་རྒྱས་ནས། ཁྲོ་བོ་རྣམས་རྡོ་རྗེ་ར་བའི་ཁ་ཁྱེར་ལ་འཁོད་དེ། དཀྱིལ་འཁོར་གྱི་བྱ་བ་མ་རྫོགས་ཀྱི་བར་དུ་སྲུང་བ་མཛད་པར་བསམ་ཞིང་སྲུང་བའི་སྔགས་ཡང་ཡང་བརྗོད་དོ།

།བགེགས་སྦྱང་ཞིང་བསྲུང་བའོ། །དེ་ནས་སའི་ཕྱོགས་འདིར་དཀྱིལ་འཁོར་བཞེངས་པར་བྱའོ་སྙམ་དུ་བློས་གཟུང་ངོ༌། །སའི་ཆོ་གའོ།། །།དེ་ནས་ ( ¡¶ ལུ ¡· + ལྷ་ ) སྟ་གོན་ལ་འཇུག་པའི་ཚེ། བ་བྱུང་དང་དྲི་བཟང་གིས་བྱུགས་པའི་དཀྱིལ་འཁོར་གྱི་ཁོར་ཡུག་ཏུ་ཆུ་བཞི་སྔོན་དུ་འགྲོ་བའི་མཆོད་ ¡Ã པས་ ( ¡¶ ཞ ¡·¡¶ ལུ ¡· པ་ལྔས་ ) བསྐོར་ཞིང༌། གོས་ཟུང་དང༌། ནང་མཆོད་དང༌། གཏོར་མ་དང༌། རྡོ་རྗེ་དྲིལ་བུ་དང༌། ཅོད་པན་ལ་སོགས་པ་དབང་རྫས་རྣམས་བསགས་ནས། ཕྱེམ་རེད་ཀྱི་ཚེ་སྒྲུབ་པའི་གྲོགས་དང་བཅས་པ་འཁོད་ལ། སྔོན་དུ་འགྲོ་བའི་གཏོར་མ་མཁའ་འགྲོ་སྤྱི་གཏོར་གྱིས་དེར་གནས་པའི་འབྱུང་པོ་རྣམས་ལ་བསྔོས་ནས། སྣོད་མ་ཡིན་པ་བསྐྲད་ཅིང༌། སྣོད་དང་ལྡན་པ་རྣམས་ལ་གྲོགས་བཅོལ་ལ། གནས་དང་ཡོ་བྱད་རྣམས་དྭངས་ཤིང་ཐོགས་པ་མེད་ལ་རྒྱ་ཆེ་བར་བྱིན་གྱིས་བརླབ་ཅིང་རོལ་མོའི་སྒྲ་རྒྱ་ཆེར་བྱས་ལ། ཨོཾ་བཛྲ་དྷརྨ་ར་ཎིའི་སྔགས་བརྗོད་དོ། །དེ་ནས་ལས་ཀྱི་སློབ་མས་རྣལ་འབྱོར་ལ་གནས་པར་གསོལ་བ་བཏབ་ནས་ཡི་གེ་བརྒྱ་པས་རྒྱུད་སྦྱངས་ལ། སྲུང་བའི་འཁོར་ལོ་སྔོན་དུ་འགྲོ་བའི་རིམ་པ་གཉིས་བསྒོམས་ནས་བཟླས་པ་ཅི་རིགས་པ་བྱས་ལ། བདག་ཉིད་ཕྱག་གཉིས་པར་བསྡུས་ཏེ། མཆོད་རྫས་རྣམས་ཨ་མྲྀ་ཏས་བསང་ཞིང༌། སྭ་བྷཱ་ཝས་སྦྱངས་པའི་ངང་ལས། ཧཱུྃ་ལས་བྱུང་བའི་ལྷ་རྫས་ཀྱི་མཆོད་པ། ས་དང་ནམ་མཁའ་དང་བར་སྣང་གང་བར་བསྐྱེད་ནས་སོ་སོའི་སྔགས་ཀྱི་བྱིན་གྱིས་བརླབ་བོ ༑༑ དེ་ནས་ས་བསླང་བའི་སྐབས་ལྟར་སའི་ལྷ་མོ་འབའ་ཞིག་གི་ཆོ་གས་ས་ལྷག་པར་གནས་པར་བྱས་ནས་ཚོམ་བུའི་དཀྱིལ་འཁོར་ཡན་ལག་བཞི་རྫོགས་སུ་བསྐྱེད་ལ། རོལ་མོའི་བར་གྱི་ཕྱི་མཆོད་སྒྲུབ་ཐབས་ནས་འབྱུང་བ་ལྟར་བྱས་ནས། ལྷ་རྫས་ལས་གྲུབ་པའི་གོས་ཟུང་ལྷ་རེ་རེ་ལའང་དཔག་ཏུ་མེད་པ་ཕུལ་བར་བསམ་ཞིང༌། སྲབ་འཇམ་ཡང་བ་ལྷ་ཡི་གོས། །མི་ཕྱེད་རྡོ་རྗེ་སྐུ་ལ་གསོལ། །མི་ཕྱེད་དད་པས་བདག་འབུལ་ན། །བདག་ཀྱང་རྡོ་རྗེའི་སྐུ་ཐོབ་ཤོག

།ཨོཾ་བྷ་ག་ཝཱན་ལ་སོགས་པའི་མཐར་ཨ་ ( ¡¶ ཞ ¡·¡¶ ལུ ¡· ཨོཾ ) བཛྲ་ཝསྟྲཱ་ཨཿ ( ¡¶ ཞ ¡· + ཧཱུྃ་ ) ཞེས་པས་གོས་ཕུལ་ནས། ནང་བདུད་རྩི་དང་ཡིད་ལས་བྱུང་བས་ཀྱང་མཆོད་ནས། བསྟོད་པ་རྒྱས་པས་བསྟོད་ལ། པུས་མོ་གཡས་པའི་ལྷ་ང་ས་ལ་བཙུགས་ནས་སྤོས་དང་བཅས་པའི་རྡོ་རྗེ་དྲིལ་བུ་འཛིན་པས། ཧཱུྃ་ཧེ་རུ་ཀ་དཔལ་དཔའ་བོ་ཆེ། །རིག་པའི་རྒྱལ་པོར་ཕྱག་འཚལ་བསྟོད། །དཀྱིལ་འཁོར་ཐུགས་རྗེའི་རང་བཞིན་ཅན། ། མགོན་པོ་བདག་ནི་འདྲི་བར་འཚལ། །སློབ་མ་རྣམས་ལ་བརྩེ་བ་དང༌། ཁྱེད་ལ་མཆོད་པ་བྱ་བའི་ཕྱིར། །བཅོམ་ལྡན་བདག་ནི་གུས་པ་ལ། །དེ་བས་བཀའ་དྲིན་མཛད་པར་འོས། །འགྲོ་བ་འཁོར་ལོའི་དོན་མཛད་པའི། །སངས་རྒྱས་བདག་ལ་དགོངས་སུ་གསོལ། །འབྲས་གནས་བྱང་ཆུབ་སེམས་དཔའ་དང༌། །སྔགས་ཀྱི་ལྷ་གཞན་གང་ལགས་དང༌། །འཇིག་རྟེན་སྐྱོང་བའི་ལྷ་རྣམས་དང༌། །གང་ཡང་འབྱུང་པོ་མཐུ་ཆེན་དང༌། །སེམས་ཅན་བསྟན་ལ་དགའ་བ་དང༌། །གང་སུ་རྡོ་རྗེའི་སྤྱན་ཅན་རྣམས། །བདག་ལ་དགོངས་པར་མཛད་དུ་གསོལ། །བདག་མིང་འདི་ཞེས་བགྱི་བ་ཡིས། །ཧེ་ཞེས་བྱ་བའི་དཀྱིལ་འཁོར་ནི། །ཡོ་བྱད་ཅི་འབྱོར་པ་དག་གིས ༑ ༑ འགྲོ་བ་དག་ཕྱིར་བདག་འདྲི་བས། །བདག་དང་སློབ་མར་བཅས་པ་ལ།། ཐུགས་རྗེས་ཐུགས་དཔག་མཛད་ནས་སུ། །དཀྱིལ་འཁོར་པར་བཅས་ཐམས་ཅད་ཀྱིས ༑ ༑ ཐུགས་རྗེས་དགོངས་གནས་གནང་བར་མཛོད། །ཅེས་ལན་གསུམ་གསོལ་བ་བཏབ་པས་རྗེས་སུ་གནང་ཞིང་བྱིན་གྱིས་བརླབ་པར་བསམ་པ་ནི་ལྷ་སྟ་གོན་ནོ། །སྦྱིན་སྲེག་དང་འབྲེལ་ན་སྐབས་འདིར་ཞི་བའི་སྦྱིན་སྲེག་བྱའོ། །དེ་ནས་མཚན་ཉིད་དང་ལྡན་པའི་བུམ་པ་གཉིས་པྲོག་ལྔའམ་བདུན་དང་ལྡན་པའི་མགུལ་ཆིངས་ཀྱིས་བཅིངས་ཤིང༌། བཅུད་རྣམས་དང་བཅས་པའི་ཆུས་ཡོངས་སུ་བཀང་བ་ལ། ལོ་མ་དང་འབྲས་བུར་བཅས་པའི་ཤིང་གི་ཡལ་གས་ཁར་བརྒྱན་ནས། རྣམ་རྒྱལ་གྱི་བུམ་པའི་སྟེང་དུ་དྲིའི་ཆུས་གང་བའི་དུང་ཆོས་གཟུངས་ཐག་དང་ལྡན་པའི་རྡོ་རྗེ་དང་བཅས་པ་བཞག་ཅིང༌། གཙོ་བོའི་ཕྱག་མཚན་གདགས།

ལས་ཐམས་ཅད་པ་ལ་སྣ་ཚོགས་རྡོ་རྗེ་བཏགས་པ་བསང་ཞིང་སྦྱངས་པའི་ངང་ལས། པཾ་ལས་པདྨ། ཨ་ལས་ཟླ་བའི་དཀྱིལ་འཁོར་གྱི་སྟེང་དུ། བྷྲུཾ་ལས་རིན་པོ་ཆེའི་བུམ་པ་ཡངས་ཤིང་རྒྱ་ཆེ་བ། དཔག་བསམ་གྱི་ཤིང་གིས་ཁར་བརྒྱན་ཞིང༌། ལྷ་རྫས་ཀྱི་གོས་ཀྱིས་མགུལ་པ་གཡོགས་པར་བསྐྱེད་ནས། རྣམ་རྒྱལ་གྱི་བུམ་པར་པདྨ་འདབ་བརྒྱད་ཀྱི་སྟེང་དུ་ལྷ་དགུ་སོ་སོའི་གདན་དང༌། ལས་ཐམས་ཅད་པར་པདྨ་དང་ཉི་མའི་གདན་དམིགས་པ་རྣམས་ཀྱི་སྟེང་དུ། ཨཱ་ལི་ཀཱ་ལི་ལས་ཟླ་བ་དང་ཉི་མ་ཁ་སྦྱོར་ཕྲག་བཅུ་བསྐྱེད་ལ། རྣམ་རྒྱལ་གྱི་དབུས་མ་མངོན་བྱང་ལྔས་གཙོ་བོ་ཡབ་ཡུམ་དུ་བསྐྱེད་པའི་མཁའ་གསང་བྱིན་གྱིས་བརླབས་ནས་སྙོམས་པར་ཞུགས་པའི་སྒྲས་སངས་རྒྱས་རྣམས་སྤྱན་དྲངས། ཞལ་དུ་ཞུགས། ཐུགས་ཀར་འོད་དུ་ཞུ་བའི་ཐིག་ལེ་དགུ་ཕྱོགས་མཚམས་བརྒྱད་དང་ལས་ཐམས་ཅད་པའི་ཉི་ཟླའི་བར་དུ་འཕྲོས་པ་རྣམས། སོ་སོའི་ཕྱག་མཚན་ས་བོན་གྱིས་མཚན་པར་གྱུར་ཅིང༌། སོ་སོར་འདྲེས་པ་ལས་ལྷ་མོ་བརྒྱད་དང༌། ལས་ཐམས་ཅད་པར་བདུད་རྩི་འཁྱིལ་པ་སྐུ་མདོག་ལྗང་གུ། ཞལ་གཅིག་ཕྱག་གཉིས་པ། གཡས་པ་སྣ་ཚོགས་རྡོ་རྗེ་ཐུགས་ཀ་དང༌། གཡོན་པ་དྲིལ་བུ་དཀུར་འཛིན་ཞིང༌། རྡོ་རྗེ་སྐྱིལ་ཀྲུང་གིས་བཞུགས་པ། རྒྱན་ཐམས་ཅད་ཀྱིས་བརྒྱན་པ་བསྐྱེད་ནས། ཐམས་ཅད་ལ་ཡན་ལག་བཞི་རྫོགས་སུ་བྱས་ཏེ། བདུད་རྩི་འཁྱིལ་པ་ལ་ནི་དོན་ཡོད་གྲུབ་པས་དབུར་བརྒྱན་པར་བསམ་མོ། །དེ་ནས་དེ་རྣམས་ལ་མཆོད་ཅིང་བསྟོད་ནས་རང་གི་སྙིང་ག་ནས་སྔགས་ཀྱི་ཕྲེང་བ་འཕྲོས་པས་ལྷ་སོ་སོའི་རྒྱུད་བསྐུལ་ནས། སྐུའི་ཆ་ཐམས་ཅད་ལས་བདུད་རྩིའི་རྒྱུན་བབས་པས་བུམ་པ་གང་བར་བསམ་ཞིང་ ༑ གཙོ་བོ་ལ་སྙིང་པོ་དང༌། ལྷ་མོ་རྣམས་ལ་སོ་སོའི་ ¡Ã སྔགས་ ( ¡¶ ཞ ¡· སྙིང་པོ་ ) དང་ ༑ ལས་ཐམས་ཅད་པ་ལ་ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ཧཱུྃ་ཧཱུྃ་ཕཊ། ཅེས་པ་རྣམས་ཅི་རིག་པ་བཟླས་ནས་སླར་ཡང་མཆོད་ཅིང་བསྟོད་ལ། དུང་ཆོས་ཀྱི་ཆུ་བླུགས་པས་ལྷ་རྣམས་ཞུ་བ་ལས་བྱུང་བའི་ཆུར་བསམ་མོ།

།བུམ་པ་སྟ་གོན་ནོ ༑ ༑ དེ་ནས་གཏོར་མ་དང་པོ་ཀྱེ་རྡོ་རྗེའི་ལྷ་ཚོགས་དང༌། གཉིས་པ་ཆོས་སྐྱོང་དང་ ༑ གསུམ་པ་མཁའ་འགྲོ་སྤྱི་གཏོར་གྱིས་འབྱུང་པོའི་ཚོགས་ཐམས་ཅད་ལ་དབུལ་ལོ། །དེ་ནས་ཡུལ་གྱི་བྱ་བ་རྣམས་གཙོ་བོ་དང་བླ་མ་ཐ་མི་དད་ཀྱིས་མཛད་པར་བསམ་ཞིང༌། རང་དང་འབྲེལ་བ་རྣམས་བདག་ཉིད་ཀྱིས་བྱས་ནས། སྟ་གོན་གྱི་ཆོས་རྣམས་ཀྱང་བྱས་ན་འགལ་བ་མེད་པར་བསམ་མོ། །དེ་ནས་ཚོགས་ ཀྱིས་ཕྱི་ནང་གི་ལྷ་རྣམས་མཆོད་ཅིང༌། ལྷག་མའི་བར་བྱས་ནས། འདས་པའི་མ་ གཏོགས་པའི་གཏོར་མ་རྣམས་གཏང་ཞིང༌། ཚོམ་བུའི་དཀྱིལ་འཁོར་ལ་མཆོད་ཅིང་བསྟོད་ནས། ཨོཾ་བཛྲོ་ཏིཥྛའི་སྔགས་དང་ཕྱག་རྒྱས་ནམ་མཁའ་ལ་བཏེག་ནས་བཞུགས་པ་ལ་མཆོད་པ་རྒྱུན་མི་འཆད་པར་བྱའོ། །དེ་ནས་ཉལ་བའི་རྣལ་འབྱོར་གྱིས་གནས་པར་བྱའོ། །སྟ་གོན་ནོ། །ནངས་པར་ཐོ་རངས་ལྡང་བའི་རྣལ་འབྱོར་གྱིས་ལངས་ནས། ཨོཾ་སྭ་བྷཱ་ཝ་ཤུདྡྷཿསརྦ་དྷརྨཱཿསྭ་བྷཱ་ཝ་ཤུདྡྷོ྅ཧཾ། ཨོཾ་བཛྲ་ཤུདྡྷཿ སརྦ་དྷརྨཱ་བཛྲ་ཤུདྡྷོ྅ཧཾ། ཨོཾ་ཡོ་ག་ཤུདྡྷཿསརྦ་དྷརྨཱ་ཡོ་ག་ཤུདྡྷོ྅ཧཾ། ཞེས་བརྗོད་ཅིང་དག་པ་གསུམ་དྲན་པར་བྱས་ནས་སྟ་གོན་གྱི་ལྷ་ནམ་མཁའ་ལ་གནས་པ་ལ་མཆོད་པ་བྱའོ། །རྡུལ་ཚོན་གྱི་དཀྱིལ་འཁོར་བྲི་བའི་ཚུལ་གཞན་དུ་ཤེས་པར་བྱ་ཞིང་ ༑ འདིར་རས་བྲིས་ལ་བརྟེན་པའི་ཚུལ་ནི། ཕྱེམ་རེད་ཀྱི་ཚེ་ཚོམ་བུའི་གཞི་དེ་ཉིད་ཀྱི་ཁོར་ཡུག་དང་བཅས་པ་བ་བྱུང་ལྔ་དྲི་བཟངས་བདུད་རྩི་དང་བཅས་པས་ལེགས་པར་བྱུགས་པར་གཞི་བཟང་པོའི་སྟེང་དུ་དཀྱིལ་འཁོར་ཞལ་ཤར་དུ་ཕྱོགས་པར་བཀྲམ་ལ། ཁོར་ཡུག་ཀུན་ཏུ་མཆོད་པ་དང༌། གཏོར་མ་ལ་སོགས་པ་སྔར་བཞིན་དུ་དགྲམ་མོ། །དེ་ནས་སྔོན་དུ་འགྲོ་བའི་གཏོར་མ་ནས་བཟླས་པའི་བར་སྔར་བཞིན་དུ་བྱས་ནས། མཆོད་པ་བྱིན་གྱིས་བརླབས་ལ། དཀྱིལ་འཁོར་བསང་ཞིང་སྦྱངས་པའི་ངང་ལས་ཐུན་མོང་གི་སྲུང་འཁོར་རང་གིས་བསྒོམས་པ་ལྟར་བསྐྱེད་པའི་དབུས་སུ། ལུགས་འབྱུང་གི་འབྱུང་བ་བཞི་འདྲེས་པ་ལས་གཞལ་ཡས་ཁང་དུར་ཁྲོད་གདན་དང་བཅས་པ་བསྐྱེད་ནས།

གདན་རེ་རེའི་སྟེང་དུ་སོ་སོའི་མངོན་བྱང་ལྔ་ལྔས་ལྷ་དགུ་རྫོགས་པར་བསྐྱེད་པ་དང༌། བདག་གིས་བསྒོམ་པའི་རྟེན་དང་བརྟེན་པར་བཅས་པའི་དཀྱིལ་འཁོར་གཉིས་སུ་མེད་པར་བསྲེས་ནས་བདག་ཉིད་གཙོ་བོར་གནས་པའི་མཁའ་གསང་བྱིན་གྱིས་བརླབས་ཏེ། སྙོམས་པར་ཞུགས་པའི་སྒྲས་དེ་བཞིན་གཤེགས་པ་ཐམས་ཅད་སྤྱན་དྲངས་ནས་ཞལ་དུ་ཞུགས། ཐུགས་ཀར་འོད་དུ་ཞུ། ཡུམ་གྱི་མཁར་བབས་པ་ལྷ་དགུའི་དཀྱིལ་འཁོར་དུ་གྱུར་པ་ལྷ་རེ་རེའི་སྦྱོར་མཚམས་ནས་སྤྲོས་ནས་ནམ་མཁའི་ཁམས་ཐམས་ཅད་ཁྱབ། རང་རང་གི་ཕྲིན་ལས་ཀྱི་སེམས་ཅན་གྱི་དོན་མཛད། སླར་འདུས་པ་གཞིའི་ལྷ་སོ་སོ་ལ་ཐིམ། ཡང་རྟེན་གྱི་དཀྱིལ་འཁོར་སྤྲོས། སྣོད་ཐམས་ཅད་སྦྱངས་པ་རྟེན་གྱི་དཀྱིལ་འཁོར་དུ་གྱུར་པའི་ནང་དུ། གོང་དུ་སྨིན་པར་བྱས་པའི་སེམས་ཅན་རྣམས་ལྷ་དགུའི་རྣམ་པས་བཞུགས་པར་བསམ་ནས། འཕྲོས་པ་སླར་འདུས་པ་རྣམས་རང་གི་རྟེན་གྱི་དཀྱིལ་འཁོར་ལ་ཐིམ་པར་བསྒོམ་མོ ༑ ༑ དེ་ནས་རྩ་བའི་དཀྱིལ་འཁོར་གྱི་སྐྱེ་མཆེད་དང༌། སྐུ་གསུང་ཐུགས་བྱིན་གྱིས་བརླབས་ནས། རྩ་བའི་སྔགས་བརྗོད་ཅིང་རྡོ་རྗེ་གསོར་ལ། རང་གི་སྙིང་ག་ནས་འཕྲོས་པའི་འོད་ཀྱིས་སྲུང་བའི་འཁོར་ལོ་ཁ་ཕྱེ་བའི་སྒོ་ནས། སྟ་གོན་གྱི་ལྷ་ལ་མཆོད་ཅིང་བསྟོད་ལ། གཽ་རཱི་ལ་སོགས་པའི་ལྷ་མོ་བཞིས་རང་ལ་བསྟིམ་མོ། སླར་ཡང་ཡེ་ཤེས་ཀྱི་དཀྱིལ་འཁོར་གཞུག་པ་ནས། རིགས་བདག་གི་རྒྱས་གདབ་པའི་བར་སྒྲུབ་ཐབས་ལྟར་བྱས་ནས། ལྷ་རྣམས་བྱིན་གྱིས་བརླབ་པའི་ཕྱིར་རེ་རེ་ལ་དམིགས་ཤིང༌། ཨོཾ་ཤྲཱི་བཛྲ་ཧེ་རུ་ཀ་དང༌། ནཾ་བཛྲ་ནཻ་རཱཏྨྱ་ལ་སོགས་པ་ལྷ་སོ་སོའི་མཚན་སྔཽན་དུ་འགྲོ་བའི་ཡི་གེ་བརྒྱ་པ་བརྗོད་དོ། །སྒྲུབ་པའོ། །དེ་ནས་བདག་ཉིད་གཙོ་བོའི་ཐུགས་ཀ་ནས་ཕྱག་གཉིས་པའི་ང་རྒྱལ་གྱི་བྱེ་བ་ཤར་ཕྱོགས་སུ་གནས་པས་ཆོ་ག་རྣམས་བྱ་སྟེ། ཐོག་མར་མཆོད་པ་དང་བསྟོད་པ་སྟ་གོན་ལྟར་བྱས་ལ། སྒྲུབ་པའི་གྲོགས་འགའ་ཞིག་གིས་རྩ་བའི་སྔགས་བརྗོད་པས་དཀྱིལ་འཁོར་གྱི་གནས་བསྲུང་དུ་བཅུག་ནས།

བདག་ཉིད་དཀྱིལ་འཁོར་གྱི་ཁང་པའི་ཕྱི་རོལ་དུ། དཀྱིལ་འཁོར་ལ་བལྟ་བར་མི་དབང་བའི་འབྱུང་པོ་རྣམས་ལ་ཕྱི་རོལ་གྱི་གཏོར་མ་སྦྱིན་པར་བྱ་སྟེ། མགྲོན་གྱི་སྐབས་སུ་པདྨ་དབུས་མའི་དབུས་སུ་ཐུགས་རྡོ་རྗེ་ཡབ་ཡུམ་བསྐྱེད་ཅིང༌། དབུལ་བའི་སྔགས། ཨོཾ་ཨིནྡ་མན་ཆད་གསུམ་ལ་སོགས་པས་ཕུལ་ནས། མི་བསྐྱོད་རྡོ་རྗེ་མན་ཆད་ཀྱིས་བསྟོད་ཅིང༌། ཕྲིན་ལས་གཞོལ་བ་ལ་སོགས་པ་བྱའོ། །བྱེ་བྲག་ཏུ་དཀྱིལ་འཁོར་གྱི་བྱ་བ་མཐར་ཕྱིན་པར་མཛོད་ ( ¡¶ ཞ ¡·¡¶ ལུ ¡· + ཅིག་ ) ཅེས་ཁྱད་པར་གྱི་ཕྲིན་ལས་བཅོལ་ནས། ཨོཾ་ཧྲཱིཿབི་ཤུདྡྷའི་སྔགས་ཀྱིས་འཐོར་འཐུང་བྱིན་ལ། ཡི་གེ་བརྒྱ་པའི་མཐར་མུཿ དང་ལག་པ་ས་ལ་གཏུག་ཅིང་སེ་གོལ་བརྡབས་ལ། སརྦ་བྷཱུ་ཏ་གཙྪཿ སརྦ་དུཥྟཱན་གཙྪཿ ཞེས་བརྗོད་ལ་མགྲོན་གཤེགས་སུ་གསོལ། དམ་ཚིག་པ་བདག་ལ་བསྡུ། གཏོར་མ་རོལ་མོ་དང་བཅས་པས་བཞི་མདོའམ་ཆུ་བོར་བསྐྱལ་ལོ། །དེ་ནས་རྩ་བའི་སྔགས་བརྗོད་པས་བསྲུངས་ནས། ཡི་གེ་བརྒྱ་པ་བརྗོད་ཅིང༌། དཀྱིལ་འཁོར་ལ་བསྐོར་བའམ། བསྐོར་བར་དམིགས་ལ་དེ་ཡན་ཆད་ཀྱི་འགལ་འཁྲུལ་རྣམས་བཟོད་པར་གསོལ་ལོ ༑ ༑ སྦྱིན་སྲེག་དང་འབྲེལ་ན་སྐབས་འདིར་བྱ་སྟེ། དེའང་སྟ་གོན་གྱི་ཚེ་ཞི་བ་དང་ ༑ དངོས་གཞི་ལ་རྒྱས་པའི་བྱའོ། །དེ་ནས་ཤར་ཕྱོགས་སུ་འདུག་ལ། བདག་ཉིད་འཇུག་ཅིང༌། གཙོ་བོ་དང་བླ་མ་ཐ་མི་དད་པ་ལས་དབང་བླང་བར་བྱ་སྟེ། བླ་མས་མཛད་རྒྱུའི་ཆོ་ག་རྣམས་དེས་མཛད་པ་དང་གསུང་བར་བསམ་ཞིང་བྱ། ལས་ཀྱི་བྱ་བ་རྣམས་དེའི་ཐུགས་ཀ་ནས་བྱེ་བའི་ཧེ་རུ་ཀ་ཕྱག་གཉིས་པ་གཅིག་གིས་མཛད་པར་བསམ། སློབ་མའི་བྱ་བ་རྣམས་རང་གིས་དངོས་སུ་བྱ་སྟེ། ཐོག་མར་མཎྜལ་ཕུལ་ལ། མེ་ཏོག་དང་བཅས་པའི་ཐལ་མོ་སྦྱར་བས་ཙོག་པུར་འདུག་ལ། དགའ་ཆེན་ཁྱོད་བདག་སྟོན་པ་སྟེ། །སློབ་དཔོན་ཁྱོད་ནི་དགོངས་སུ་གསོལ། ། བྱང་ཆུབ་ཆེན་པོའི་ཚུལ་བསྟན་པ། །མགོན་པོ་ཆེན་པོ་བདག་འཚལ་ལོ། །དམ་ཚིག་དེ་ཉིད་བདག་ལ་སྩོལ། །བྱང་ཆུབ་སེམས་ཀྱང་བདག་ལ་སྩོལ།

།སངས་རྒྱས་ཆོས་དང་དགེ་འདུན་ཏེ། །སྐྱབས་གསུམ་དག་ཀྱང་བདག་ལ་སྩོལ། །ཐར་པ་ཆེན་པོའི་གྲོང་མཆོག་ཏུ། །མགོན་པོ་བདག་ནི་གཞུག་ཏུ་གསོལ། །ཞེས་ལན་གསུམ་གྱིས་གསོལ་བ་གདབ། དེ་ནས། དཀོན་མཆོག་གསུམ་ལ་བདག་སྐྱབས་མཆི། ། ལ་སོགས་པ་ལན་གསུམ་གྱིས་རྒྱུན་བཤགས་སྔོན་དུ་འགྲོ་བའི་བྱང་ཆུབ་ཀྱི་སེམས་བསྐྱེད། སྲས་བཅས་སངས་རྒྱས་ཐམས་ཅད་དང༌། ཞེས་པ་ལ་སོགས་པ་ལན་གསུམ་གྱིས་སྡོམ་པ་བཟུང་ནས། ཨ་ཁཾ་ ( ¡¶ ཞ ¡· ཝཾ་ ) ཝཱི་ར་ཧཱུྃ་གིས་གདོང་གཡོགས་བཅིང༌། མེ་ཏོག་གི་ཕྲེང་བ་གཏད། བདུད་རྩི་འཁྱིལ་བའི་སྔགས་དང་ལས་ཐམས་ཅད་པའི་ཆུས་བསང༌། བདུད་རྩི་ལྕེ་ལ་བཞག་ཅིང༌། ཨོཾ་ཨཱཿཧཱུྃ་གི་བྱིན་གྱིས་བརླབ། བླ་མས་བུ་ཁྱོད་སུ་ཡིན་ཅི་ལ་དགའ་ཞེས་པས་དྲིས་པར་བསམ ༑ སྐལ་བཟང་བདག་བདེ་བ་ཆེན་པོ་ལའོ་ཞེས་པས་ལན་གདབ། དེ་ཡིས་བུ་ལ་ཅི་ཞིག་བྱ་ཞེས་དྲི། སངས་རྒྱས་མཆོག་གི་དམ་ཚིག་གོ་ཞེས་པས་ལན་བཏབ་པས། རིགས་དང་མོས་པ་ངེས་པར་བྱ། དེ་ནས་རང་གི་སྙིང་གི་ནང་དུ་ཟླ་བའི་དཀྱིལ་འཁོར་ཀུན་རྫོབ་བྱང་ཆུབ་ཀྱི་སེམས་སུ་དམིགས་པའི་སྟེང་དུ། རྡོ་རྗེ་དཀར་པོ་རྩེ་མོ་ལྔ་པ་དོན་དམ་པ་བྱང་ཆུབ་ཀྱི་སེམས་སུ་དམིགས་ནས། དངོས་སུ་རྡོ་རྗེ་གཏུག་ཅིང༌། ཨོཾ་སརྦ་ཡོ་ག་ཙིཏྟ་ཨུདྤཱ་ད་ཡཱ་མི་སུ་ར་ཏི་ས་མ་ཡ་སྟྭཾ་ཧོ། སིདྡྷྱ་བཛྲ་ཡ་ཐཱ་སུ་ཁཾ་ཞེས་པས་བྱིན་གྱིས་བརླབས་ནས། སྤྱི་བོར་རྡོ་རྗེ་གཏུགས་ལ། དེང་ཁྱོད་དེ་བཞིན་གཤེགས་པ་ཐམས་ཅད་དང་དཔའ་བོ་དང་རྣལ་འབྱོར་མ་ཐམས་ཅད་ཀྱི་རིགས་སུ་ཞུགས་ཀྱིས། དེ་བཞིན་གཤེགས་པ་ཐམས་ཅད་ཀྱི་གསང་ཆེན་དམ་པ་འདི། དེ་བཞིན་གཤེགས་པ་ཐམས་ཅད་ཀྱི་དཀྱིལ་འཁོར་དུ་མ་ཞུགས་པ་རྣམས་ཀྱི་མདུན་དུ་སྨྲ་བར་མི་བྱ་སྟེ། མ་དད་པ་རྣམས་ལའང་མ་ཡིན་ནོ

༑ ༑ ཧཱུྃ་ཞེས་པས་གསང་བར་གདམས་ནས། གཽ་རཱི་ལ་སོགས་པ་བཞིས་ཡོལ་བའི་ནང་དུ་ཁྲིད་པར་བསམ་ཞིང༌། ཛཿཧཱུྃ་བཾ་ཧོཿཞེས་བརྗོད་དོ། ། ¡Ã ཕྱིའི་ ( ¡¶ ཞ ¡·¡¶ ལུ ¡· སྤྱིའི་ ) འཇུག་པའོ། །དེ་ནས་རང་ཉིད་ཤར་ཕྱོགས་ཀྱི་སྒོ་ཁང་དུ་གནས་པ་ལ། གཙོ་བོས་སྤྱི་བོར་རྡོ་རྗེ་བཞག་ནས། ཡེ་ཤེས་གང་གིས་ཁྱོད་དེ་བཞིན་གཤེགས་པ་ཐམས་ཅད་ཀྱི་དངོས་གྲུབ་ཀྱང་ཐོབ་པར་འགྱུར་ན། དངོས་གྲུབ་གཞན་ལྟ་སྨོས་ཀྱང་ཅི་དགོས། དེ་ལྟ་བུའི་རྡོ་རྗེ་ཡེ་ཤེས་བསྐྱེད་པར་བྱའི། ཁྱོད་ཀྱིས་དཀྱིལ་འཁོར་ཆེན་པོ་མ་མཐོང་བ་རྣམས་ཀྱི་མདུན་དུ་སྨྲ་བར་མི་བྱ་སྟེ། བུ་ཁྱོད་དམ་ཚིག་ཉམས་པར་འགྱུར་ཏ་རེ། ཞེས་ཕན་ཡོན་གྱི་སྒོ་ནས་དང༌། སྙིང་གར་རྡོ་རྗེ་བཞག་ནས ༑ ཧཱུྃ་ཧེ་རུ་ཀ་དཔལ་དེང་ཁྱོད་ཀྱི། །སྙིང་ལ་ཡང་དག་ཞུགས་པར་གྱུར། ། གལ་ཏེ་ཚུལ་འདི་སྨྲས་ན་ནི། །དེ་མ་ཐག་ཏུ་དྲལ་ཏེ་གཤེགས། །ཡང་སྤྱི་བོར་རྡོ་རྗེ་བཞག་ནས། འདི་ནི་ཁྱོད་ཀྱི་དམ་ཚིག་གི་རྡོ་རྗེ་སྟེ། གལ་ཏེ་ཚུལ་འདི་སུ་ཡང་རུང་བ་ལ་སྨྲས་ན་འདིས་ཁྱོད་ཀྱི་མགོ་འགས་པར་འགྱུར་རོ། །ཞེས་ཉེས་དམིགས་ཀྱི་སྒོ་ནས་དང༌། བདུད་རྩིའི་རྒྱུན་བླུད་ནས། འདི་ནི་ཁྱོད་ཀྱི་དམྱལ་བའི་ཆུ། །དམ་ཚིག་འདས་ན་སྲེག་པར་བྱེད། །དམ་ཚིག་བསྲུངས་ན་དངོས་གྲུབ་ནི། །རྡོ་རྗེ་བདུད་རྩིའི་ཆུ་འདིས་འགྲུབ། ཨོཾ་པཉྩ་ཨ་མྲྀ་ཏ་ཨུ་ད་ཀ་ཋཿཋཿཋཿཧཱུྃ་ཞེས་གཉི་གའི་སྒོ་ནས་དང༌། སྤྱི་བོར་རྡོ་རྗེ་བཞག་ནས། དེང་ཕྱིན་ཆད་བུ་ཁྱོད་ཀྱི་དཔལ་ཧེ་རུ་ཀ་ང་ཡིན་གྱིས་ངས་འདི་བྱོས་ཤིག་ཅེས་བྱ་བ་དེ་བུ་ཁྱོད་ཀྱིས་བྱ་དགོས་སོ། །ང་ལ་ཡང་བརྙས་པ་མ་བྱེད་ཅིག བྱས་ན་ཡ་ང་བ་མ་སྤངས་པར་འཆི་བའི་དུས་བྱས་ནས་སེམས་ཅན་དམྱལ་བ་ཆེན་པོ་ལྟུང་བར་འགྱུར་ཏ་རེ། ཞེས་བླ་མའི་བཀའ་ཉན་པའི་སྒོ་ནས་དམ་ལ་བཞག་པར་བྱའོ། །དེ་ནས་དེ་བཞིན་གཤེགས་པ་ཐམས་ཅད་ཀྱི་བྱིན་གྱིས་རློབས་ཤིག དཔལ་ཧེ་རུ་ཀ་བདག་ལ་དབབ་དུ་གསོལ་ཞེས་ལན་གསུམ་གསོལ་བ་བཏབ་ནས།

ཕྱི་ནང་གི་ཆོས་ཐམས་ཅད་རྨི་ལམ་སྒྱུ་མ་ལྟར་ ( ¡¶ ཞ ¡· + སྣང་ལ་ ) རང་བཞིན་མེད་པར་ཤེས་པའི་རྟོགས་པ་བརྟན་པོ་བསྐྱེད་པས། དངོས་པོ་ལ་མངོན་པར་ཞེན་པ་དང་བྲལ་བའི་ངང་ནས། རང་ཉིད་རླུང་གི་དཀྱིལ་འཁོར་གཞུ་བདུངས་ ( ¡¶ ཞ ¡·¡¶ ལུ ¡· བརྡུངས ་ ) པ་ལྟ་བུའི་སྟེང་ན་གནས་པའི་ཧེ་རུ་ཀ་ཞབས་གཉིས་བགྲད་པར་བསམས་ནས། དེའི་རྐང་མཐིལ་གཉིས་སུ་ཛྷཻཾ་ལྗང་གུ་གཉིས ༑ སུམ་མདོ་མེའི་རང་བཞིན་དམར་པོ། སྙིང་གར་ལཾ་ལས་སའི་དཀྱིལ་འཁོར་གྲུ་བཞི་སེར་པོ་ཧཱུྃ་གིས་མཚན་པ་མགྲིན་པར་བཾ་ལས་ཆུའི་དཀྱིལ་འཁོར་དཀར་པོ་ཟླུམ་པོ་ཨཱཿས་ ( ¡¶ ཞ ¡·¡¶ ལུ ¡· ཨས་ ) མཚན་པ། སྤྱི་བོར་ཡཾ་ལས་རླུང་གི་དཀྱིལ་འཁོར་ཟླ་གམ་ལྗང་གུ་ཧས་མཚན་པ་རྣམས་དམིགས་ནས། འོག་གི་རླུང་གཡོས་ཤིང་གཙུབས་ ( ¡¶ ཞ ¡· + པས་ ) ཛྷཻཾ་མེར་གྱུར་པ་རྐང་པའི་ནང་ནས་ཞུགས་ཤིང་གྱེན་དུ་སོང་བས་ནང་གི་སུམ་མདོའི་མེ་དང་འདྲེས་ཤིང་ཆེར་འབར་བས། ལུས་ཐམས་ཅད་གང་བས་སྡིག་པ་དང་རྟོག་པ་ཐམས་ཅད་ཚིག སྙིང་གའི་ས་བསྲེགས། མགྲིན་པའི་ཆུ་བསྐོལ། སྤྱི་བོའི་རླུང་གིས་མནན། རྐང་པའི་རླུང་གིས་བཏེག དེའི་ཚེ་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཆར་ཆེན་པོ་འབབ་པ་ལྟར་བབས་ཤིང༌། དབང་པོ་དང་བ་སྤུའི་སྒོ་ཐམས་ཅད་ནས་ཞུགས་ཏེ་ཐིམ་པས་ཧེ་རུ་ཀའི་རང་བཞིན་དུ་གྱུར་པར་བསྒོམ་ཞིང༌། བྱི་ལའི་བྲུན་དང་ཟླ་མཚན་ཅན་གྱི་འདོམ་དཀྲིས་ཀྱི་རས་དང་བཅས་པའི་གུ་གུལ་བསྲེགས་པས་བདུག་ཅིང༌། དཀྱིལ་འཁོར་གྱི་ལྷ་ཐམས་ཅད་ཀྱིས། ཨོཾ་ཏིཥྛ་མ་ཧཱ་ཀྲོ་དྷ་ ¡Ã ཨཱ་ཝེ་ཤ་ཡ་ ( ¡¶ ཞ ¡· - ཨཱ་ཝེ་ཤ་ཡ་ ) ཨཱ་ཝེ་ཤ་ཡ། སྟྭཾ་བྷ་ཡ་སྟྭཾ་བྷ་ཡ། ར་ར་ར་ར། ཙ་ལ་ཡ་ཙ་ལ་ཡ། ཧཱུྃ་ཨ་ཧཱ་ཛྷཻཾ་ཞེས་འབྲུག་གི་སྒྲ་ལྟར་བསྒྲགས་པར་བསམ་ཞིང་ཡིད་གཟུང་ངོ་ ༑ ༑ དེས་ཡེ་ཤེས་བབས་པའི་རྟགས་ཅི་རིགས་པ་འབྱུང་ཞིང༌། དེ་བརྟན་པའི་ཕྱིར་སྤྱིར་བོར་རྡོ་རྗེ་རྒྱ་གྲམ་དུ་བཞག་ནས། ཨོཾ་ཏིཥྛ་བཛྲ་ཞེས་གསུངས་བར་བསམ་མོ། །ཡེ་ཤེས་དབབ་ཅིང་བརྟན་པར་བྱ་བའོ།

།དེ་ནས་བླ་མས། དེ་བཞིན་གཤེགས་པ་ཀུན་གྱི་གནས། །ཧེ་རུ་ཀ་དཔལ་གྲོང་ཁྱེར་མཆོག །སྙིང་པོའི་དཀྱིལ་འཁོར་འདི་རུ་ནི། །བདག་གི་སློབ་མ་གཞུག་པར་བགྱི། །ལྷ་ཡི་རིགས་ཀྱི་རིམ་པ་དང་ ༑ ༑ བསོད་ནམས་རིམ་པའང་དེ་བཞིན་ཤོག །རིགས་ནི་གང་གི་སྣོད་དུ་འགྱུར ༑ ༑ འདི་ལ་བསོད་ནམས་ཅི་ཡོད་པ། །དཀྱིལ་འཁོར་འདིར་ནི་དེ་བཞིན་ཤོག ༑ ཅེས་ལན་གསུམ་གྱིས་གསོལ་བ་འདེབས་པར་བསམས་ནས། རང་ཉིད་དཀྱིལ་འཁོར་གྱི་ཤར་ཕྱོགས་སུ་འདུག་པའམ། འདུག་པར་བསམས་ལ། ཞེ་སྡང་རྡོ་རྗེར་ཕྱག་འཚལ་བསྟོད། །ལ་སོགས་པས་གསོལ་བ་བཏབ་ནས། ཨོཾ་པྲ་ཏཱིཙྪ་བཛྲ་ཧོཿཞེས་བརྗོད་ནས་མེ་ཏོག་གང་ལ་ཕོག་པའི་ལྷ་ལ་ཕུལ་ལ། ཨོཾ་པྲ་ཏི་གྲིཧྣ་ ¡Ã སྟྭཾ་ཨི་ ( ¡¶ ཞ ¡·¡¶ ལུ ¡· སྭ་མི་ ) མཾ་ས་ཏྭ་མ་ཧཱ་བཱ་ལ་ཞེས་པས་སླར་ཡང་བྱིན་གྱིས་བརླབ་པའི་ཕྱིར་སྤྱི་བོར་བཞག་ནས། མིག་འབྲས་ཨོཾ་དུ་དམིགས་ལ། རྡོ་རྗེ་སེམས་དཔའ་དེང་ཁྱོད་ཀྱི། །མིག་འབྱེད་པར་ནི་བརྩོན་པར་མཛད། །ཕྱེ་བས་ཐམས་ཅད་མཐོང་འགྱུར་བའི། །རྡོ་རྗེའི་མིག་ནི་བླ་ན་མེད། །ཧེ་བཛྲ་པ་ཤྱ་ཞེས་པས་གདོང་གཡོགས་ཕྱེ་ནས། ཐར་པ་ཆེན་པོའི་གྲོང་ཁྱེར་མཆོག །ལྟོས་ཤིག་ལྟོས་ཤིག་སེམས་དཔའ་ཆེ། །མེ་ཏོག་གང་དུ་ལྷུང་གྱུར་པ། །དེ་ནི་ཁྱོད་ཀྱི་ཧེ་རུ་ཀ། དཀྱིལ་འཁོར་བཟང་པོ་འདི་ལ་ལྟོས། །ད་ནི་དད་པ་རབ་ཏུ་སྐྱེད། ཁྱོད་ནི་སངས་རྒྱས་རིགས་སུ་སྐྱེས། །སྔགས་དང་ཕྱག་རྒྱའི་བྱིན་གྱིས་བརླབས། ཁྱོད་ནི་རྣལ་འབྱོར་མ་རིགས་སྐྱེས། །དམ་ཚིག་ཐམས་ཅད་བསྐྱང་བ་དང༌། །སྔགས་རྣམས་ལ་ཡང་བརྩོན་པར་གྱིས། །ཞེས་པས་དཀྱིལ་འཁོར་བསྟན་པ་བལྟས་ལ། རྟེན་དང་བརྟེན་པར་བཅས་པའི་དཀྱིལ་འཁོར་སྤྱི་དང་བྱེ་བྲག་ངེས་པར་བྱས་ནས། ཨོཾ་རྡོ་རྗེའི་དཀྱིལ་འཁོར་ཆེན་པོ་ཡི། །དཀྱིལ་འཁོར་དུ་ནི་བདག་ཞུགས་སོ། །ཨོཾ་རྣལ་འབྱོར་དཀྱིལ་འཁོར་ཆེན་པོ་ཡི། །དཀྱིལ་འཁོར་བདག་གིས་དེ་རིང་མཐོང༌། །ཨོཾ་གསང་བའི་དཀྱིལ་འཁོར་ཆེན་པོ་ཡི། །དཀྱིལ་འཁོར་དུ་ནི་བདག་དབང་བསྐུར།།

ས་མ་ཡ་ཧོཿཞེས་བརྗོད་དོ། ( ¡¶ ཞ ¡· དེ ) ། འཇུག་པའོ། །དེ་ནས་དབང་གི་དོན་དུ་མཎྜལ་ཕུལ་ནས། བྱང་ཆུབ་རྡོ་རྗེས་སངས་རྒྱས་ལ། །མཆོད་ཆེན་ཅི་ལྟར་སྩལ་བ་ལྟར ༑ ༑ བདག་ཀྱང་བསྐྱབ་པའི་དོན་གྱི་ཕྱིར། ནམ་མཁའི་རྡོ་རྗེ་དེང་བདག་སྩོལ།། ཞེས་ལན་གསུམ་གསོལ་བ་བཏབ་ནས། རང་ཉིད་དབང་སྟེགས་ཀྱི་དཀྱིལ་འཁོར་གྱི་ནང་དུ་རིན་པོ་ཆེའི་ཁྲི་པདྨ་དང་ཉི་མར་བཅས་པའི་གདན་ལ། མེ་ཏོག་གང་ལ་ཕོག་པའི་རྣམ་པས་གནས་པའི་སྟེང་དུ། གདུགས་དཀར་པོ་གསེར་གྱི་ཡུ་བ་ཅན་ཕུབ ༑ ས་དང་བར་སྣང་ཐམས་ཅད་མཆོད་པའི་སྤྲིན་གྱིས་གང་བས་རང་ཉིད་ལ་མཆོད་ཅིང༌། ལས་བྱེད་པའི་ཧེ་རུ་ཀས་བདག་གི་བྱུར་དང་སྐལ་བ་ངན་པ་ཐམས་ཅད་ཏིལ་ལ་བསྟིམ་པ་མེར་བསྲེགས་ནས། ཨོཾ་སརྦ་པཱ་པཾ་ད་ཧ་ན་བཛྲཱ་ཡ་བཛྲཱ་ས་ཏྭ་སྱ་སརྦ་པཱ་པཾ་ད་ཧ་ན་སྭཱ་ཧཱ་ཞེས་མེའི་ཤིས་པ་དང༌། ཆུས་བཀྲུས་ཤིང༌། ཨོཾ་ཧཱུྃ་ཌ་ཌི་ཏ་ ( ¡¶ ཞ ¡·¡¶ ལུ ¡· ཌ་ ) ཕཊ་ཅེས་ཆུའི་ཤིས་པ་དང༌། ཨོཾ་ཧྲཱིཿབི་ཤུདྡྷཿསརྦ་དྷརྨཱཿ ¡Ã སརྦ་ ( ¡¶ ལུ ¡· - སརྦ་ ) པཱ་པཾ་ནི་ཙ་སྱ་ ( ¡¶ ཞ ¡· - སྱ་ ) སཾ་ཤོདྡྷ་ཡ་སརྦ་བི་ཀལྤཱ་ན་ཨ་པ་ན་ཡ་ཧཱུྃ་གིས་སྐྱོར་ཆུ་བྱིན་ནས་བྱུར་བསལ་བ་མཛད་ནས། སྤྲུལ་པའི་དབང་གི་ལྷ་རྣམས་ཀྱིས་བཀྲ་ཤིས་ཀྱི་ཚིགས་བཅད་གསུང་བར་བསམ་ཞིང་དངོས་སུ་ཡང་བཀྲ་ཤིས་བརྗོད་དོ། །ཤིས་པའི་ཆོ་གའོ། །དེ་ནས་རིག་པའི་དབང་ལྔ་ནི། བདག་དང་དབང་རྫས་བུམ་པ་སྭ་བྷཱ་ཝས་མི་དམིགས་ཏེ་སྟོང་པའི་ངང་ལས། པདྨ་དང་ཉི་མའི་སྟེང་དུ་ཧཱུྃ་ལས་རྡོ་རྗེ་ཧཱུྃ་གིས་མཚན་པ་ལས་འོད་འཕྲོས། སེམས་ཅན་གྱི་དོན་བྱས་སླར་འདུས་པ་ལས། མི་བསྐྱོད་པ་དགྱེས་པའི་རྡོ་རྗེ་སྐུ་མདོག་སྔོན་པོ་ཞལ་བརྒྱད་ཕྱག་བཅུ་དྲུག་ཞབས་བཞི་པ། ཕྱག་གཡས་པ་རྣམས་ཀྱིས་རྡོ་རྗེ། གཡོན་པ་རྣམས་ཀྱིས་རྡོ་རྗེས་ཡུ་བ་བྱས་པའི་དྲིལ་བུ་འཛིན་པ། ཡུམ་མཱ་མ་ཀཱི་སྔོན་མོ་ཞལ་གཅིག་ཕྱག་གཉིས་མ། གྲི་གུག་དང་ཐོད་པ་འཛིན་པས་ཡབ་ལ་འཁྱུད་པ། རུས་པ་དང་རིན་པོ་ཆེས་བརྒྱན་པ་བསྐྱེད་ནས་སྐྱེ་མཆེད་དང་སྐུ་གསུང་ཐུགས་བྱིན་གྱིས་བརླབས་ལ།

སྙིང་གའི་ས་བོན་གྱི་འོད་ཀྱྀས་སངས་རྒྱས་དང་བྱང་ཆུབ་སེམས་དཔའ་ཐམས་ཅད་མི་བསྐྱོད་པའི་རྣམ་པས་སྤྱན་དྲངས། དམ་ཚིག་པ་གཉིས་ལ་གཉིས་སུ་མེད་པར་བསྟིམ། དབང་རྫས་ཀྱི་ལྷ་ལ་དབང་བསྐུར་ཞིང་རིགས་བདག་གི་རྒྱས་བཏབ་ནས། དེ་སྙོམས་པར་ཞུགས་པས་ཞུ་བ་ལས་བྱུང་བའི་དབང་རྫས་སུ་བལྟས་ལ། གདན་གསུམ་ཚང་བའི་དབང་གི་ལྷ་རྣམས་ལ ༑ དེ་བཞིན་གཤེགས་པ་ཐམས་ཅད་ཀྱིས་བདག་ལ་མངོན་པར་དབང་བསྐུར་དུ་གསོལ་ཞེས་གསོལ་བ་བཏབ་པས་རིགས་ལྔས། སངས་རྒྱས་རྣམས་ནི་ཐམས་ཅད་ཀྱི། །གསང་གསུམ་གནས་ལས་བྱུང་བ་ཡི། ཁམས་གསུམ་ཀུན་གྱིས་ཕྱག་བྱས་པ། །རྡོ་རྗེ་དབང་བསྐུར་ཆེན་པོ་སྦྱིན། །ཨོཾ་བཛྲཱི་བྷ་ཝ་ཨ་བྷི་ཥིཉྩ་ཧཱུྃ་ཞེས་གསུང་ཞིང༌། བུམ་པའི་ཆུས་དབང་བསྐུར། རིག་མས་རྡོ་རྗེའི་གླུ་བླངས། བྱང་ཆུབ་སེམས་དཔས་བཀྲ་ཤིས་བརྗོད། ཁྲོ་བོས་བགེགས་བསྐྲད། ལྷ་མོ་རྣམས་ཀྱིས་མཆོད་པར་བསམ། དབང་གི་ཆུ་རྒྱུན་གྱིས་རྐང་མཐིལ་ཡན་ཆད་གང༌། དྲི་མ་ཐམས་ཅད་དག ཆུ་ལྷག་མ་ཡར་ལུད་པས་མི་བསྐྱོད་པས་དབུར་བརྒྱན་པ་ལ། སླར་ཡང་མཆོད་པའི་ལྷ་མོ་རྣམས་ཀྱིས་མཆོད་པར་བསམ་ཞིང༌། མི་བསྐྱོད་པའི་སྒོ་ནས་ཆུའི་དབང་ཐོབ། ཞེ་སྡང་དག རྣམ་པར་ཤེས་པ་གནས་གྱུར། མེ་ལོང་ལྟ་བུའི་ཡེ་ཤེས་མངོན་དུ་བྱས། མི་བསྐྱོད་པའི་བག་ཆགས་རྒྱུད་ལ་བཞག་ཅེས་དོན་ལྔའི་རྟོགས་པ་དྲན་པར་བྱའོ། །དེ་ལྟར་ཚུལ་གཉིས་ལ་ ( ¡¶ ཞ ¡· ལས་ ) ཡན་ལག་བཞི་རྫོགས་སུ་བྱ་བ་འདི་ནི་འོག་མ་རྣམས་ལའང་སྦྱར་རོ། །ཨཱཾ་ལས་རིན་པོ་ཆེ་ཨཱཾ་གིས་མཚན་པ་ལས། རིན་ཆེན་འབྱུང་ལྡན་སེར་པོ་རིན་པོ་ཆེ་དང་དེས་ཡུ་བ་བྱས་པའི་དྲིལ་བུ་རྣམས་འཛིན་ཞིང༌། ཡུམ་རིན་ཆེན་སྒྲོལ་མ་དང་མཉམ་པར་སྦྱོར་བ་ལ ༑ དབང་གི་ལྷས་སངས་རྒྱས་རྣམས་ནི་ལ་སོགས་པའི་མཐར། རིན་ཆེན་དབང་བསྐུར་ཆེན་པོ་སྦྱིན། །ཨོཾ་བཛྲ་མུ་ཀུ་ཊ་ཨ་བྷི་ཥིཉྩ་མི་བཛྲ་ ¡Ã ར་ག་ཏ་ ( ¡¶ ལུ ¡· རཀྟ ) བཛྲ་ཤ་ལི་ཧོ༔ ཞེས་པས་དབུ་རྒྱན་གྱི་དབང་བྱིན་ནས། བུམ་པའི་ཆུས་ཀྱང་དབང་བསྐུར་ལ།

རིན་ཆེན་འབྱུང་ལྡན་གྱིས་དབུར་བརྒྱན་པ་ལ་མཆོད་ནས། ཅོད་པན་གྱི་དབང་ཐོབ། ང་རྒྱལ་དང་སེར་སྣ་དག ཚོར་བ་གནས་གྱུར། མཉམ་པ་ཉིད་ཀྱི་ཡེ་ཤེས་མངོན་དུ་བྱས། རིན་ཆེན་འབྱུང་ལྡན་གྱི་བག་ཆགས་རྒྱུད་ལ་བཞག་ཅེས་དྲན་པར་བྱའོ། །ཛྲཱིཾ་ལས་པདྨ་ཛྲཱིཾ་གིས་མཚན་པ་ལས་འོད་དཔག་མེད་དམར་པོ་པདྨ་དང་དེས་ཡུ་བ་བྱས་པའི་དྲིལ་བུ་རྣམས་འཛིན་ཞིང༌། ཡུམ་གོས་དཀར་མོ་དང་མཉམ་པར་སྦྱོར་བ་ལ་དབང་གི་ལྷས། སངས་རྒྱས་ཀུན་གྱི་རྡོ་རྗེའི་དབང༌། ། དེ་རིང་ཁྱོད་ལ་བསྐུར་བར་བྱ། །སངས་རྒྱས་ཀུན་དུ་རབ་གྲུབ་ཕྱིར། །རྡོ་རྗཻ་འདི་ནི་ཁྱོད་ཀྱིས་ལོངས། །ཨོཾ་བཛྲ་ཨ་བྷི་ཥིཉྩ་ཧཱུྃ། ཞེས་པས་རྡོ་རྗེའི་དབང་བྱིན་ནས་བུམ་པའི་ཆུས་ཀྱང་དབང་བསྐུར་ལ། འོད་དཔག་མེད་ཀྱིས་དབུར་བརྒྱན་པ་ལ་མཆོད་ནས། རྡོ་རྗེའི་དབང་ཐོབ། འདོད་ཆགས་དག འདུ་ཤེས་གནས་གྱུར། སོ་སོར་རྟོག་པའི་ཡེ་ཤེས་མངོན་དུ་བྱས། འོད་དཔག་མེད་ཀྱི་བག་ཆགས་རྒྱུད་ལ་བཞག་ཅེས་དོན་དྲན་པར་བྱའོ། ཁཾ་ལས་རལ་གྲི་ཁཾ་གིས་མཚན་པ་ལས། དོན་ཡོད་གྲུབ་པ་ལྗང་གུ་རལ་གྲི་དང་དེས་ཡུ་བ་བྱས་པའི་དྲིལ་བུ་འཛིན་ཞིང༌། ཡུམ་དང་ཚིག་སྒྲོལ་མ་དང་གཉིས་སུ་མེད་པར་སྦྱོར་བ་ལ་དབང་གི་ལྷས། ཨོཾ་བཛྲ་ཨ་དྷི་པ་ཏི་སྟྭཾ་ཨ་བྷི་ཥིཉྩ་མི་ཏིཥྛ་བཛྲ་ས་མ་ཡ་སྟྭཾ། ཞེས་པས་དྲིལ་བུའི་དབང་བྱིན་ནས ༑ བུམ་པའི་ཆུས་ཀྱང་དབང་བསྐུར་ལ། དོན་ཡོད་གྲུབ་པས་དབུར་བརྒྱན་པ་ལ་མཆོད་ནས། དྲིལ་བུའི་དབང་ཐོབ། ཕྲག་དོག་དག འདུ་བྱེད་གནས་གྱུར། བྱ་བ་གྲུབ་པའི་ཡེ་ཤེས་མངོན་དུ་བྱས། དོན་ཡོད་གྲུབ་པའི་བག་ཆགས་རྒྱུད་ལ་བཞག་ཅེས་དྲན་པར་བྱའོ། །མིང་གི་དབང་འདི་ལ་ནི་དབང་རྫས་མེད་དེ། བྷྲཱུཾ་ལས་འཁོར་ལོ་བྷྲཱུཾ་གྱིས་མཚན་པ་ལས་རྣམ་པར་སྣང་མཛད་སྐུ་མདོག་དཀར་པོ། འཁོར་ལོ་དང་དེས་ཡུ་བ་བྱས་པའི་དྲིལ་བུ་འཛིན་ཞིང༌། ཡུམ་སངས་རྒྱས་སྤྱན་མ་དང་ ༑ གཉིས་སུ་མེད་པར་སྦྱོར་བ་ལ་དབང་གི་ལྷས། ཨོཾ་བཛྲ་ས་ཏྭ་སྟྭཾ་ཨ་བྷི་ཥིཉྩ་མི་བཛྲ་ནཱ་མ་ཨ་བྷི་ཥེ་ཀ་ཏ།

ཀྱེ་དཔལ་ཆེ་གེ་མོ་རྡོ་རྗེ་ཞེས་བྱ་བའི་དེ་བཞིན་གཤེགས་པའོ། །ཞེས་པས་རང་གི་མིང་གི་དབང་བྱིན་ནས་བུམ་པའི་ཆུས་ཀྱང་དབང་བསྐུར་ལ། རྣམ་པར་སྣང་མཛད་ཀྱིས་དབུར་བརྒྱན་པ་ལ་མཆོད་ནས། མིང་གི་དབང་ཐོབ། གཏི་མུག་དག གཟུགས་ ( ¡¶ ཞ ¡· + ཕུང་ ) གནས་གྱུར། ཆོས་ཀྱི་དབྱིངས་ཀྱི་ཡེ་ཤེས་མངོན་དུ་བྱས། རྣམ་པར་སྣང་མཛད་ཀྱི་བག་ཆགས་རྒྱུད་ལ་བཞག་ཅེས་དྲན་པར་བྱའོ། །དངོས་ཀུན་གང་དང་གང་སྣང་བ། །གཙོ་དེ་རང་གི་ལྷག་པའི་ལྷ། །ཆོས་རྣམས་རང་བཞིན་རྙོག་མེད་དག །སངས་རྒྱས་ཡེ་ཤེས་བལྟ་བར་གྱིས། །ཞེས་བླ་མས་གསུང་བར་བསམ་ཞིང་དེའི་དོན་ཡང་དྲན་པར་བྱའོ།། རིག་པའི་དབང་ལྔའོ། །དེ་ནས་པདྨ་དང་ཟླ་བའི་སྟེང་དུ་ཧཱུྃ་ལས་རྡོ་རྗེ་དཀར་པོ་ཧཱུྃ་གིས་མཚན་པ་ལས། རྡོ་རྗེ་སེམས་དཔའ་དཀར་པོ་ ( ¡¶ ཞ ¡· + ཞལ་གཅིག་ ) ཕྱག་གཉིས་པ་རྡོ་རྗེ་དང་དྲིལ་བུ་འཛིན་ཞིང་ཡུམ་རྡོ་རྗེ་སྙེམས་མ་དང་མཉམ་པར་སྦྱོར་བ་ལ་དབང་གི་ལྷ་རྣམས་ཀྱིས། འདི་དེ་སངས་རྒྱས་ཐམས་ཅད་དེ ( ¡¶ ཞ ¡· ཀྱིས ) ། །རྡོ་རྗེ་སེམས་དཔའི་ཕྱག་ན་གནས། ཁྱོད་ཀྱིས་ཀྱང་ནི་རྟག་ཏུ་ཟུངས། །ཕྱག་ན་རྡོ་རྗེའི་བརྟུལ་ཞུགས་བརྟན། །ཨོཾ་སརྦ་ཏ་ཐཱ་ག་ཏ་སིདྡྷི་བཛྲ་ས་མ་ཡ་སྟྭཾ་ཨེ་ཥ་དྷ་ར་ཡཱ་མི་ཧི་ཧི་ཧི་ཧི་ཧཱུྃ། ཞེས་པས་རྡོ་རྗེའི་བརྟུལ་ཞུགས་བྱིན་པ་ལག་པ་གཡས་པས་སྙིང་གར་བཟུང་ནས། སྙིང་གི་ནང་དུ་ཡང་རང་དང་འདྲ་བའི་རྡོ་རྗེ་སེམས་དཔའ་བསམ་པ་ནི་བརྟུལ་ཞུགས་ཀྱི་དབང་སྟེ། སློབ་མའི་བྱ་བ་ལ་དབང་བར་བྱས་པས། རྡོ་རྗེ་སློབ་མའི་དབང་ངོ༌། །དེ་ནས་རྡོ་རྗེ་སློབ་དཔོན་གྱི་དབང་གི་དོན་དུ་མཎྜལ་ཕུལ་ནས། མི་ལྡོག ་འཁོར་ལོའི་དབང་ བསྐུར་བ། །མགོན་པོས་བདག་ལ་སྩལ་ནས་ ཀྱང་ ༑ ༑ འཁོར་ལོ་ལྷ་ཡི་དེ་ཉིད་དང༌། །སློབ་དཔོན་ཕྲིན་ལས ་ཡོངས་ སུ་གསུངས།། སངས་རྒྱས་ཀུན་གྱི་དམ་ཚིག་དང༌། །སྡོམ་པའང་བླ་ན་མེད་པ་གསུངས། །ཞེས་ལན་གསུམ་གསོལ་བ་བཏབ་ནས། རང་དབང་སྟེགས་གྱི་དཀྱིལ་འཁོར་གྱི་དབུས་སུ་རིན་པོ་ཆེའི་ཁྲི་པདྨ་དང༌།

ཉི་མའི་སྟེང་དུ་ཧཱུྃ་ལས་རྡོ་རྗེ་སྔོན་པོ་ཧཱུྃ་གིས་མཚན་པ་ལས། རྡོ་རྗེ་འཆང་ ( ¡¶ ཞ ¡· + སྐུ་མདོག་ ) སྔོན་པོ་རྡོ་རྗེ་དང་དྲིལ་བུ་འཛིན་ཞིང་ཡུམ་རྡོ་རྗེ་སྙེམས་མ་དང་མཉམ་པར་སྦྱོར་བར་དམིགས་པའི་སྐྱེ་མཆེད་དང་སྐུ་གསུང་ཐུགས་བྱིན་གྱིས་བརླབས་ཡེ་ཤེས་པ་དང་གཉིས་སུ་མེད་པར་བྱས་ནས། སྟེང་དུ་གདུགས་དཀར་པོ་གསེར་གྱི་ཡུ་བ་ཅན་དང༌། ཕྱོགས་ཀུན་ཏུ་རྒྱལ་མཚན་དང་བ་དན་བསྒྲེང་བ་དང༌། མཆོད་པའི་སྤྲིན་གྱིས་བསྐོར་བས་བདག་ཉིད་ལ་མཆོད་ཅིང་བླ་མ་ཉིད་ཀྱིས། འདི་དེ་སངས་རྒྱས་ཐམས་ཅད་ལ་སོགས་པ་དང༌། སརྦ་ཏ་ཐཱ་ག་ཏའི་སྔགས་ཀྱི་ལག་པ ་གཡས་ པར་རྡོ་རྗེ་གནང་ནས། ཐོག་མཐའ་མེད་པའི་སེམས་དཔའ་ནི། །རྡོ་རྗེ་སེམས་དཔའ་དགའ་བ་ཆེ།། ཀུན་ཏུ་བཟང་པོ་ཀུན་བདག་ཉིད།། རྡོ་རྗེ་སྙེམས་མའི་བདག་པོའི་བདག །བཅོམ་ལྡན་འདས་དཔལ་མཆོག་དང་པོའི་སྐྱེས་བུའོ། །ཨོཾ་མ་ཧཱ་བཛྲ་ཧཱུྃ་ཞེས་རྡོ་རྗེའི་དེ་ཁོ་ན་ཉིད་གསུང་ཞིང་ཐུགས་ཀྱི་དམ་ ཚིག་གནང༌། འདི་དེ་སངས་རྒྱས་ཐམས་ཅད་ཀྱི། །ཤེས་རབ་དབྱངས་ཀྱི་རྗེས་ འགྲོར་བཤད། ཁྱོད་ཀྱིས་ཀྱང་ནི་རྟག་ཏུ་ཟུངས། །བྱང་ཆུབ་མཆོག་ཏུ་རྒྱལ་བས་བཞེད

༑ ༑ ཞེས་པས་གཡོན་པར་དྲིལ་བུ་གནང་ནས། ཨཿསྲིད་པ་ངོ་བོ་ཉིད་ཀྱིས་དག །ངོ་བོ་ཉིད་ཀྱིས་སྲིད་བྲལ་བྱས། །རང་བཞིན་དག་པའི་སེམས་ལྡན་པ། ། སྲིད་པ་དམ་པ་བྱེད་པར་འགྱུར། །ཨོཾ་བཛྲ་གྷཎྜེ་ཨཿ ཞེས་དྲིལ་བུའི་དེ་ཁོ་ན་ཉིད་གསུང་ཞིང༌། གསུང་གི་དམ་ཚིག་གནང༌། རྡོ་རྗེ་ཆེ་དང་དྲིལ་བུ་ཆེ། །ཟུངས་ཤིག་རྡོ་རྗེར་བྱིན་གྱིས་བརླབས། །དེ་རིང་རྡོ་རྗེ་སློབ་དཔོན་གྱུར། །སློབ་མའི་ཚོགས་རྣམས་བསྡུ་བར་གྱིས། །ཞེས་རྗེས་སུ་གནང་བ་བྱིན་ནས། ཤེས་རབ་བཅུ་དྲུག་ལོན་པ་ལ། །འཁྱུད་པའི་ཚུལ་དུ་བྱས་པ་ལས། །སྲིད་པའི་བདེ་བ་ཤིན་ཏུ་ཆུང༌།། སྡུག་བསྔལ་ཆེན་པོ་དག་བྱའི་ཕྱིར། །ཤིན་ཏུ་བདེ་བ་དམ་པའི་ཐབས། །དམ་ཚིག་འདི་ནི་རྟག་ཏུ་བཟུང༌། །འདོད་པའི་ལོངས་སྤྱོད་ཐམས་ཅད་ལ། །ཅི་འདོད་པར་ནི་བསྟེན་བཞིན་དུ། །རང་གི་ལྷག་པའི་ལྷ་སྦྱོར་བས། །བདག་དང་གཞན་ལ་མཆོད་པར་གྱིས། །དེ་བཞིན་གཤེགས་པ་ཐམས་ཅད་ཀྱིས། །འདའ་བ་རུ་ནི་མི་མཛད་པ། །ཕྱག་རྒྱའི་དམ་ཚིག་ཅེས་སུ་བསྒྲགས། །ཡིད་ཀྱི་ལུས་ནི་བརྟན་ཕྱིར་རོ ༑ ༑ ཞེས་ཕྱག་རྒྱའི་དམ་ཚིག་རྒྱས་པར ་གསུངས་ ནས། བུམ་པའི་ཆུས་ཀྱང་དབང་བསྐུར་ཞིང༌། ཆུ་ལྷག་མ་ཡར་ལུད་པ་ལས་མི་བསྐྱོད་པས་དབུར་བརྒྱན་པ་ལ་དབང་གི་ལྷ་ཐམས་ཅད་ཀྱིས། ཨོཾ་སུ་པྲ་ཏིཥྛ་བཛྲཱ་ཡ་སྭཱ་ཧཱ། ཞེས་གསུང་ཞིང་མེ་ཏོག་གི་ཆར་ཕབ་ནས། ཁམས་གསུམ་ཆོས་ཀྱི་རྒྱལ་པོར་མངའ་ཕུལ་བར་བསམ་མོ ༑ ༑ དེ་ནས་དཀྱིལ་འཁོར་ཞེས་ནི་གང་བཤད་པ་ལ་སོགས་པ། དཀྱིལ་འཁོར་གྱི་དེ་ཁོ་ན་ཉིད་དང༌། རྣམ་པར་ཤེས་པ་དག་པ་ཆོས་ཀྱི་དབྱིངས་ཀྱི་ངོ་བོ་ནི་བཅོམ་ལྡན་འདས། གཟུགས་ཀྱི་ཕུང་པོ་དག་པ་མེ་ལོང་ལྟ་བུ་ནི་གཽ་རཱི་ལ་སོགས་པ་ལྷའི་དེ་ཁོ་ན་ཉིད་དང༌། དེ་ཐམས་ཅད་ཀྱང་རྡོ་རྗེ་སློབ་དཔོན་གྱི་སྐུ་གསུང་ ( ¡¶ ཞ ¡· དང་ ) ཐུགས་ལ་ཚང་བ་སློབ་དཔོན་གྱི་དེ་ཁ ོ་ན་ ཉིད་ གསུང་ བར་བསམ་ཞིང༌། རྡོ་རྗེ་སློབ་དཔོན་ལུས་འདི་ལ། །རྒྱལ་བའི་སྐུ་ནི་རིམ་བཞིན་གནས། །འདི་ཡི་གཟུགས་ཀྱི་ཕུང་པོ་ནི།

།བཅོམ་ལྡན་རྣམ་པར་སྣང་མཛད་དོ། །ཚོར་བ་རྡོ་རྗེ་ཉི་མ་སྟེ། །འདུ་ཤེས་པདྨ་གར་དབང་ཕྱུག །འདུ་བྱེད་དེ་བཞིན་རྡོ་རྗེ་རྒྱལ། །རྣམ་པར་ཤེས་པ་མི་བསྐྱོད་པ། །ཀུན་གྱི་ངོ་བོ་ཧེ་རུ་ཀ །མདོར་ན་ཕུང་པོ་ལྔ་རྣམས་ ནི ༑ ༑ དེ་བཞིན་གཤེགས་པ་ཐམས་ཅད་ཡིན། །རྡོ་རྗེ་སྐྱེ་མཆེད་བདག་ཉིད་དེ། ། བྱང་ཆུབ་སེམས་དཔའི་དཀྱིལ་འཁོར་མཆོག །ས་ནི་སྤྱན་མ་ཞེས་བྱ་སྟེ། །ཆུ་ཡི་ཁམས་ནི་མཱ་མ་ཀཱི། །དཀར ་མོ་སྒྲོལ་ མ་ཞེས་བྱ་བ། །མེ་དང་རླུང་དུ་རབ་ཏུ་གྲགས།། ཞེས་བརྗོད་ལ་དོན་དྲན་པར་བྱས་ནས། དེ་ནས་རྗེས་གནང་གི་རྫས་རྣམས་རིམ་པ་བཞིན་གནང་ནས་ཚིག་རྣམས་གསུང་བར་བསམ་ཞིང༌། དེང་ནས་བརྩམས་ཏེ་རྫོགས་སངས་རྒྱས། །སྲས་དང་བཅས་པ་རྣམ་རོལ་ཕྱིར། །རྡོ་རྗེ་སྙེམས་མའི་རྣལ་འབྱོར་གྱིས། །དགའ་སྟོན་བདེ་བའི་མཆོད་པ་གྱིས། །ཨཱཿཞེས་སྒེག་པ་དང༌། སྒེག་དང་བཅས་པས་ཕྲེང་བ་འཕང༌། །སངས་རྒྱས་ཐམས་ཅད་མཆོད་པར་བྱ། །དེས་ནི་བཅོམ་ལྡན་འབྲལ་མི་འགྱུར། །ཕྲེང་བ་དེ་ཡི་རྒྱན་ཡིན་ནོ། །ཨོཾ་ཞེས་ཕྲེང་བ་དང་ ༑ ལུས་ཅན་ཀུན་ལ་དམ་ཆོས་ཀྱིས། །གླུ་ནི་ཁྱོད་ཀྱིས་བླང་བར་གྱིས། །དེ་ཡིས་བདེ་གཤེགས་དངོས་གྲུབ་ནི། །མྱུར་དུ་བདེ་བ་ཐོབ་པར་འགྱུར། །གཱི་ཞེས་གླུ་དང༌། དེ་ཉིད་ཐལ་མོའི་གར་གྱིས་ནི། །སངས་རྒྱས་ཐམས་ཅད་མཆོད་པར་གྱིས ༑ ༑ སངས་རྒྱས་འདུ་བའི་ཕྲིན་ལས་ཀྱིས། །གར་མཁན་ཚུལ་དུ་བསྒྱུར་བར་གྱིས ༑ ༑ ཧོཿ ཞེས་གར་དང༌། རྫོགས་སངས་རྒྱས་ལ་སྤོས་ཕུལ་བས། །བརྟུལ་ཞུགས་བཟང་པོས་ལེགས་བསྒོས་པ། །ལུས་ཅན་བདེ་གཤེགས་ཆ་ལུགས་སུ།། ཡེ་ཤེས་ཀྱིས་ནི་ཚིམ་པར་གྱིས། །ཧཱུྃ་ཞེས་བདུག་སྤོས་དང༌། སངས་རྒྱས་རྣམས་ལ་མེ་ཏོག་གཏོར། །བྱང་ཆུབ་ཡན་ལག་ཚོགས་གྱུར་པ། །མཚན་དང་དཔེ་བྱད་འབར་བ་ཡིས། །བདེ་གཤེགས་སྐུ་ནི་ཐོབ་པར་གྱིས། །བྷྲུཾ་ཞེས་མེ་ཏོག་དང༌། ཆོས་ཀྱི་མེ་ནི་ལེགས་སྦར་བས། །རྡོ་རྗེ་ཆོས་དང་འདྲ་བ་རུ། །སེམས་ཅན་མ་རིག་ལྡོངས་པ་ལ། །ཡེ་ཤེས་སྒྲོན་མས་གསལ་བར་གྱིས།

།པྲ་ཞེས་མར་མེ་དང༌། རྒྱལ་བ་རྣམས་ལ་དྲི་ཕུལ་བས། །ཚུལ་ཁྲིམས་ཏིང་འཛིན་ཤེས་རབ་དང༌། །རྣལ་གྲོལ་ཡེ་ཤེས་མཐོང་བ་ཡི། །བྱང་ཆུབ་ལུས་ཅན་རྣམས་ལ་བསྒོས། གཿཞེས་པས་དྲི་སྟེ། ལྷ་མོ་བརྒྱད་ཀྱི་སྒོ་ནས་མཆོད་པའི་རྗེས་གནང་དང༌། ཇི་ལྟར་མིག་མཁན་རྒྱལ་པོ་ཡིས ༑ ༑ འཇིག་རྟེན་ལིང་ཐོག་བསལ་བ་ལྟར། །བུ་ཁྱོད་ཀྱི་ནི་མི་ཤེས་པའི། ། རབ་རིབ་རྒྱལ་བ་རྣམས་ཀྱིས་བསལ། །ཨོཾ་བཛྲ་ནི་ཏྲ་ཨ་པ་ཧ་ར་པ་ཊ་ལཾ་ཧྲཱིཿཔྲཾ། ཞེས་ཐུར་མའི་རྗེས་གནང་དང༌། ཆོས་རྣམས་གཟུགས་བརྙན་ལྟ་བུ་སྟེ། །གསལ་ཞིང་དག་ལ་རྙོག་པ་མེད། །གཟུང་དུ་མེད་ཅིང་བརྗོད་དུ་མེད། །རྒྱུ་དང་ལས་ལས་ཀུན་དུ་བྱུང༌། །ངོ་བོ་ཉིད་མེད་གནས་མེད་པ། །དེ་ལྟར་ཆོས ་རྣམས་ ཤེས་གྱིས་ལ།། སེམས་ཅན་དོན་ནི་མཉམ་མེད་བྱོས། །འོན་ཀྱང་སངས་རྒྱས་སྲས་སུ་སྐྱེ། །ཞེས་མེ་ལོང་དང༌། ཐམས་ཅད་ནམ་མཁའི་མཚན་ཉིད་དེ། །ནམ་མཁའ་ལ་ཡང་མཚན་ཉིད་མེད། །ནམ་མཁའ་དག་དང་མཉམ་སྦྱོར་བས། །ཀུན་མཆོག་མཉམ་པ་ཉིད་དུ་གསལ། །ཞེས་དྲིལ་བུ་དང་ཧོཿ ( ¡¶ ཞ ¡· ཧོ་ ) དེ་བཞིན་གཤེགས་པ་ཐམས་ཅད་དང་ ༑ རྗེས་སུ་ཆགས་པར་བྱོས་ཤིག་ཅེས་མདའ་གཞུ་དང༌། ཨ་བཛྲ་སཏྭ་རྡོ་རྗེ་སེམས་དཔའ་མེ་ལོང་ལྟར། །གསལ་ཞིང་དག་ལ་རྙོག་པ་མེད། །བུ་ཁྱོད་ཀྱི་ནི་སྙིང་ལ་ཞུགས། །རྡོ་རྗེ་སེམས་དཔའི་རང་བཞིན་གཙོ། །གང་ཡང་སངས་རྒྱས་ཐམས་ཅད་ཀྱི་བདག་པོ་བྱང་ཆུབ་ཀྱི་སེམས་འདི་ཉིད་ཡིན་པར་ཤེས་པར་གྱིས་ཤིག ཅེས་པས་མེ་ལོང་སྟེ། སེམས་ཅན་གྱི་དོན་བྱ་བའི་རྗེས་སུ་གནང་བ་ལྔ་དང༌། བཛྲ་ཧེ་ཏུས་རྐང་པའི་འོག་ཏུ་འཁོར་ལོ་དང༌། བཛྲ་བྷཱ་ཥ་རཾ་གྱིས་ལག་པ་གཡས་པར་དུང་དང༌། བཛྲ་གྷཎྜེ་ཨཿས་གཡོན་པར་དྲིལ་བུ་དང༌། ཨས་པང་དུ་པོ་ཏི་བྱིན་ནས ༑ དེང་ནས ་བརྩམས་ ཏེ་སེམས་བསྐྱེད་པ། ཙམ་གྱིས་ཆོས་ཀྱི་འཁོར་ལོ་བསྐོར། ཁྱོད་ཀྱིས་ཐེ་ཚོམ་དྭོགས་མེད་པར། །ཡིད་གཉིས་མེད་པའི་སེམས་ཀྱིས་ནི། ། ཆོས་ཀྱི་དུང་ནི་བླ་མེད་པ། །དྲི་མེད་ཀུན་ཏུ་གང་བར་གྱིས།

།སྔགས་སྤྱོད་ཚུལ་གྱི་ཆོ་ག་ཡིས། །སྐྱེ་བོ་རྣམས་ལ་རྟག་དུ་ཤོད། །དེ་ལྟར་བྱས་ནས་སངས་རྒྱས་ལ། ། ཕན་འདོགས་དྲིན་དུ་གཟོ་ཞེས་བྱ། །རྡོ་རྗེ་འཛིན་པ་དེ་ཀུན་ཀྱང༌། ཁྱོད་ལ་རྟག་ཏུ་བསྲུང་བ་མཛད། །ཅེས་པ་དང༌། ¡Ã འཇིག་རྟེན་ ( ¡¶ ཞ ¡·¡¶ ལུ ¡· སེམས་ཅན་ ) ཀུན་ལ་ཐམས་ཅད་དུ། ། སེམས་ཅན་ཀུན་ལ་ཕན་པའི་ཕྱིར། །ཇི་ལྟར་སྣ་ཚོགས་འདུལ་འགྱུར་བའི། །ཆོས་ཀྱི་འཁོར་ལོ་རབ་ཏུ་བསྐོར། །དེ་བཞིན་དུ་རྡོ་རྗེའི་འཁོར་ལོ། རིན་ཆེན་འཁོར་ལོ། པདྨའི་འཁོར་ལོ། སྣ་ཚོགས་འཁོར་ལོ་ རབ་ཏུ་བསྐོར། སེམས་ཅན་ཐམས་ཅད་ལ་ཆོས་ཀྱི་དུང་བུས། སྒྲ་སྒྲོགས། བཤད་པ་གྱིས་ཞེས་པ་ཆོས་བཤད་པའི་རྗེས་སུ་གནང་བ་མཛད་པར་བསམ་ཞིང༌། བརྗོད་ལ་དོན་དྲན་པར་བྱའོ ༑ ༑ དེ་ལྟར་བསྐྱེད་པ་ཕྱིའི་དཀྱིལ་འཁོར་དུ་བུམ་པའི་དབང་ཐོབ། ལུས་ཀྱི་དྲི་མ་དག བསྐྱེད་པའི་རིམ་པ་བསྒོམ་པ་ལ་དབང༌། འབྲས་བུ་སྤྲུལ་པའི་སྐུའི་རྟེན་འབྲེལ་མངོན་དུ་བྱས་ཞེས་དྲན་པར་བྱའོ། །བུམ་པའི་དབང་ངོ༌། །དེ་ནས་གསང་བའི་དབང་གི་དོན་དུ། བླ་མ་ལོངས་སྐུ་དམིགས་པ་ལ། མཎྜལ་ཕུལ་ནས། ཁྱོད་ནི་རྣལ་འབྱོར་མ་ཚོགས་ཡོངས་སུ་བསྐོར། ཁྱོད་ནི་ཉིད་ཀྱི་ཐུགས་ཀྱིས་མཆོག་བརྙེས་པ། ཁྱོད་ཀྱིས་རྒྱུ་དང་མི་རྒྱུའི་འགྲོ་བ་ཀུན་བརྒྱན་ཏེ། །སྙིང་རྗེའི་ཐུགས་ཀྱིས་སེམས་ཅན་སད་མཛད་པ། །སྒྱུ་མའི་སྤྲོས་པས་རྡོ་རྗེ་བསྒྲུབ་པའི་ཡིད། །ཧེ་རུ་ཀ་དཔལ་རྡོ་རྗེ་ཡིད་ཀྱིས་དགེས། །ཞེས་ལན་གསུམ་གསོལ་བ་བཏབ་ལ། གདོང་གཡོགས་ནས་འབྲུ་གསུམ་བརྗོད་ཅིང་བདུད་རྩི་གཏོར་བས་བྱིན་གྱིས་བརླབ་པར་བསྒོམས་ནས། བླ་མ་ཧེ་རུ་ཀ་ཡབ་ཡུམ་སྙོམས་པར་ཞུགས་པའི་བདེ་བའི་སྒྲས་དེ་བཞིན་གཤེགས་པ་ཐམས་ཅད་བཀུག་པ་ཞལ་དུ་ཞུགས། ཐུགས་ཀར་འོད་དུ་ཞུ། གསང་བའི་གནས་ནས་བྱང་ཆུབ་ཀྱི་སེམས་ཀྱི་ཐིག་ལེའི་རྣམ་པས་ ( ¡¶ ཞ ¡· པ་ ) ཕབས་པ་བདག་གི་ལྕེ་ཐོག་དུ་གནང་བར་བསམ་ཞིང༌། ཇི་ལྟར་འདས་པའི་སངས་རྒྱས་ཀྱིས། །སངས་རྒྱས་སྲས་རྣམས་དབང་བསྐུར་ལྟར།

། བདག་གིས་གསང་བའི་དབང་གིས་ནི། །སེམས་ཀྱི་རྒྱུན་གྱིས་དབང་བསྐུར་རོ། ། ཞེས་གསུང་བར་བསམས་ནས། དངོས་སུ་བདུད་རྩི་མྱངས་པས་ལུས་ཐམས་ཅད་གང་ཞིང༌། རང་བཞིན་བརྒྱད་ཅུའི་རྣམ་རྟོག་འགགས་ནས། གསུང་རྣམ་པར་དག་པ་འོད་དཔག་ཏུ་མེད་པར་གྱུར་པར་བསྒོམས་ལ། འབྲུ་གསུམ་བརྗོད་ཅིང་གདོང་གཡོགས་ཕྱེ་ནས། བླ་མ་ཤཱཀྱ་ཐུབ་པའི་རྣམ་པར་གྱུར་པས་མི་འཇིགས་པའི་ཕྱག་རྒྱ་སྤྱི་བོར་གཏུགས་ནས། འདིར་ནི་ཁྱོད་ལ་ངས་ལུང་བསྟན། །རྡོ་རྗེ་སེམས་དཔའ་དེ་བཞིན་གཤེགས། །སྲིད་པ་ཤིན་ཏུ་དག་པས་ན། །སྲིད་པའི་ངན་འགྲོ་རྣམས་ལས་བཏོན། །ཀྱེ་དཔལ་ཆེ་གེ་མོ་རྡོ་རྗེ་ཞེས་བྱ་བའི་དེ་བཞིན་གཤེགས་པ། ས་འོག་ས་སྟེང་ས་བླ་རྣམས་སུ་བྷཱརྦྷུ་ཝ་སྭཿ གང་ལ་ངས་ལུང་བསྟན་པ་འདི་ལ་སངས་རྒྱས་དང་བྱང་ཆུབ་སེམས་དཔའ་ཐམས་ཅད་དང་དཀྱིལ་འཁོར་གྱི་འཁོར་ལོ་དང་བཅས་པ་ཐམས་ཅད་ཀྱིས་བྱང་ཆུབ་ཆེན་པོར་མགྲིན་གཅིག་ཏུ་ལུང་སྟོན་པར་མཛད་དེ། སྔགས་འདི་དང་ཕྱག་རྒྱ་འདིའི་མཐུ་ཡིན་ནོ། །ཞེས་ལུང་བསྟན་པར་བསམ་མོ། །དེ་ལྟར་བྷ་གའི་དཀྱིལ་འཁོར་དུ་གསང་བའི་དབང་ཐོབ། ངག་གི་དྲི་མ་དག རང་བྱིན་གྱིས་བརླབ་པ་བསྒོམ་པ་ལ་དབང༌། འབྲས་བུ་ལོངས་སྤྱོད་རྫོགས་པའི་སྐུའི་རྟེན་འབྲེལ་མངོན་དུ་བྱས་ཞེས་དྲན་པར་བྱའོ། །གསང་བའི་དབང་ངོ༌།། །། དེ་ནས་ཤེས་རབ་ཡེ་ཤེས་ཀྱི་དབང་གི་དོན་དུ། བླ་མ་ཆོས་སྐུར་དམིགས་པ་ལ་མཎྜལ་ཕུལ་ནས། བཅོམ་ལྡན་ཞི་བ་ཆེན་པོ་ཀྱེ། །རྡོ་རྗེ་རྣལ་འབྱོར་གཅིག་བཞེད་པ། །མི་ཕྱེད་ཕྱག་རྒྱ་སྒྲུབ་པ་པོ། །རྡོ་རྗེ་སྦྱོར་ལས་ཡང་དག་བྱུང་ ༑ ༑ ཇི་ལྟར་ཁྱོད་ནི་བདག་ཉིད་ཆེ། །མངའ་བདག་བདག་ལའང་དེ་ལྟར་མཛོད ༑ ༑ འཁོར་བ་འདམ་གྱི་ཚོགས་ནང་དུ། །བྱིང་བ་སྐྱབས་མེད་བདག་ལ་སྐྱོབས ༑ ༑ ཞེས་ལན་གསུམ་གསོལ་བ་བཏབ་ལ། གདོང་གཡོགས་ནས་འབྲུ་གསུམ་བརྗོད་ཅིང༌། བདུད་རྩི་གཏོར་བས་བྱིན་གྱིས་བརླབ་པར་བསྒོམས་ནས། རང་ཉིད་ཀྱེའི་རྡོ་རྗེར་དམིགས་པ་ལ། །བླ་མས་རིག་མ་རྡོ་རྗེ་བདག་མེད་མ་གནང་བར་བསམ་ཞིང༌།

ལྷ་མོ་དགའ་སྦྱིན་གནས་སྦྱིན་མ། །སྣ་ཚོགས་གཟུགས་ཅན་ཡིད་འོང་མ། ཁྱེར་ཅིག་ཁྱེར་ཅིག་སེམས་དཔའ་ཆེ། ཁྱེར་ལ་མཆོད་པ་རྟག་ཏུ་གྱིས ༑ ༑ ཞེས་གསུངས་པ་དང༌། རིག་མ་དེས། བཤང་ ( ¡¶ ཞ ¡·¡¶ ལུ ¡· གཤང་ ) གཅི་དག་ནི་ཟ་བ་དང༌། ཁྲག་དང་ཁུ་བ་དེ་བཞིན་ཏེ། །ཤ་ཆེན་བསྟེན་པར་བུ་སྤྲོའམ། །བུད་མེད་རྣམས་ལ་རྟག་གུས་དང༌། །བྷ་གའི་པདྨར་ཙུམྦ་ན། །བུ་ཁྱོད་ཅི་དགར་སྤྲོ་གྱུར་ཏམ། །ཞེས་དྲིས་པའི་ལན་དུ། བཤང་ཅི་དག་ནི་ཟ་བ་དང༌། ཁྲག་དང་ཁུ་བ་དེ་བཞིན་ཏེ། །ཤ་ཆེན་བསྟེན་པར་ཅིས་མི་སྤྲོ། །བུད་མེད་རྣམས་ལ་རྟག་གུས་དང་ ༑ ༑ བྷ་གའི་པདྨར་ཙུམྦ་ན། །བདག་ནི་ཅི་དགར་སྤྲོ་གྱུར་ཏོ། །ཞེས་ལན་བཏབ་པ་དང༌། ལྷ་མོ་དེ་མཉེས་ནས། གསང་བའི་དཀྱིལ་འཁོར་བསྟན་ནས། ཨེ་མ་ང་ཡི་པདྨ་འདི། །བདེ་བ་ཐམས་ཅད་ཀྱི་ནི་གནས། །ཅི་སྟེ་ཆོ་ག་བཞིན་བསྟེན་ན ༑ ༑ དེ་ཡི་མདུན་ན་ང་འདུག་སྟེ། །སངས་རྒྱས་བསྙེན་པ་ལ་སོགས་པ། །བྱ་བ་པདྨར་ཇི་བཞིན་བྱེད། །བདེ་ཆེན་རྒྱལ་པོ་རང་ཉིད་དེ། །འདི་ཉིད་དུ་ནི་རྟག་ཏུ་བཞུགས ༑ ༑ བླུན་པོ་གང་ཞིག་འདི་སྤོང་བ། །དེ་ལ་མཆོག་གི་དངོས་གྲུབ་མེད། ། ཅེས་སྤྲོ་བ་བསྐྱེད་ནས་པང་དུ་བྱོན་པ་དང༌། སླར་ཡང་ལྷའི་སྐུ་གཉིས་ག་གསལ་བཏབ་ནས། མཁའ་གསང་དང་སྐྱེ་མཆེད་དང་ ( ¡¶ ཞ ¡·¡¶ ལུ ¡· - དང་ ) སྐུ་གསུང་ཐུགས་བྱིན་གྱིས་བརླབས་ཏེ། ལྷན་ཅིག་སྐྱེས་པའི་ཡེ་ཤེས་མངོན་དུ་བྱ་སྙམ་དུ་སྙོམས་པར་ཞུགས་པས། འཁྱུད་པ་དང་ཙུམྦའི་ཚེ་སྣ་ཚོགས་པ་ལ་དགའ་བ་དང༌། མཉམ་པར་སྦྱོར་བའི་ཚེ་རྣམ་སྨིན་ལ་མཆོག་དགའ། དཔྱོད་པ་དང་ལྡན་པའི་ཚེ་རྣམ་ཉེད་ལ་དགའ་བྲལ་གྱི་དགའ་བ། བདེ་སྟོང་ཟུང་དུ་ཆུད་པའི་ཚེ་མཚན་ཉིད་དང་བྲལ་བ་ལ་ལྷན་ཅིག་སྐྱེས་པའི་ཡེ་ཤེས་ཉམས་སུ་མྱོང་བར་བསམ། དེ་ཉིད་ཀྱི་ཚེ་ཡས་འབབ་ཀྱི་དགའ་བ་བཞི་དང༌། མས་བརྟན་གྱི་དགའ་བ་བཞི་མངོན་དུ་བྱས་ནས་ལྷན་ཅིག་སྐྱེས་པའི་ངང་ལ་མཉམ་པར་བཞག་གོ །དེ་ནས་གདོང་གཡོགས་ཕྱེ་ནས ༑ འདོད་ཆགས་བྲལ་བ་ལྟ་བུ་ཡི། ཁམས་གསུམ་ན་ནི་སྡིག་མེད་ད།

།དེ་བས་འདོད་ཆགས་བྲལ་བར། ཁྱོད་ཀྱིས་ནམ་ཡང་མི་བྱའོ། །མ་ཧཱ་ས་མ་ཡ་ཧ་ན་ཧཱུྃ་ཕཊ་ཅེས་ཆགས་པ་གསུམ་གྱི་དོན་ལ་གདམས་ནས། ཕྱག་འཚལ་ཏེ་རང་གི་ལུས་ཕུལ་བ ( ¡¶ ཞ ¡· ལ ) ། བླ་མས་སྔགས་དང་རྒྱུད་རྣམས་འཛིན་འགྱུར་བའི། །སློབ་མ་འདི་ནི་ཕུལ་བ་ལགས། །ཞེས་པས་དཀྱིལ་འཁོར་དང་སངས་རྒྱས་ཐམས་ ཅད་ལ་ཕུལ་ནས། སྔགས་དང་རྒྱུད་རྣམས་འཛིན་གྱུར་པ། །སངས་རྒྱས་བྱང་ཆུབ་ སེམས་དཔའ་དང༌། །ལྷ་རྣམས་ཀུན་གྱིས་མཐུན་པར་གསུངས། །སེམས་ཅན་རྣམས་ལ་རྗེས་བརྩེ་བས། །དཀྱིལ་འཁོར་ཆོ་ག་བཞིན་དུ་བྲིས། ཁྱོད་ཀྱི་ནན་ཏན་བསྐྱེད་ནས་སུ། སྒྲུབ་པ་པོ་རྣམས་སྔགས་ལ་སྦྱོར། །སྔགས་བཤད་ཚུལ་གྱི་ཆོ་ག་ཡིས ༑ ༑ སྐྱེ་བོ་རྣམས་ལ་རྟག་ཏུ་ཤོད། །དེ་ལྟར་བྱས་ན་སངས་རྒྱས་ལ། །ཕན་བཏགས་དྲིན་དུ་གཟོ་ཞེས་བྱ། །རྡོ་རྗེ་འཛིན་པ་དེ་ཀུན་ཡང༌། ཁྱོད་ལ་རྟག་ཏུ་སྲུང་བ་མཛད། །ཅེས་པ་དང༌། ཁམས་གསུམ་གྱི་ནི་རྒྱལ་སྲིད་ཆེ། །དཔལ་ལྡན་ཡོན་ཏན་འབྱུང་བའི་གནས། །བདུད ་ཚོགས་ ཀུན་ལས་ངེས་རྒྱལ་ཏེ། །གྲོང་ཁྱེར་མཆོག་ཏུ་ཞུགས་པ་ཡིན། །ཞེས་འབྲས་བུའི་དབུགས་ཕྱུང་ནས། །སློབ་དཔོན་སྨད་པར་མི་བྱ་ཞིང༌། །བདེ་གཤེགས་བཀའ་ལས ་འདའ་ མི་བྱ། །སྤུན་ལ་སྨད་པ་ཉིད་མི་བྱ།། སེམས་ཅན་རྣམས་ལ་གདུག་བྱམས་དང༌། །བྱང་ཆུབ་སེམས་ནི་སྤང་མི་བྱ། ། བདག་གཞན་ཆོས་ལ་སྨད་མི་བྱ། །སྐལ་མེད་དེ་ཉིད་གཏམ་མི་བྱ། །བདག་གི་ལུས་ལ་ངེས་མི་སྨད། །ཆོས་ལ་ཡིད་གཉིས་སྤང་བྱ་ཞིང༌། །གདུག་ལ་བྱམས་པ་ཉིད་མི་བྱ། །ཆོས་ཉིད་ཚད་ནི་གཟུང་མི་བྱ། །སྐལ་ལྡན་སེམས་ཅན་སྤང་མི་བྱ། ། དམ་ཚིག་རྟག་ཏུ་བསྐྱང་བར་བྱ། །བུད་མེད་ཉིད་ལ་སྨད་མི་བྱ། །ཇི་སྲིད་བྱང་ཆུབ་སྙིང་པོའི་བར། །དཀོན་མཆོག་གསུམ་ནི་སྤང་མི་བྱ། །རྟག་ཏུ་དམ་ཚིག་བསྲུང་བར་བྱ། །རྡོ་རྗེ་དྲིལ་བུ་གཟུང་བར་བྱ། །གཙུག་ཏོར་རྟག་ཏུ་གཟུང་བར་བྱ། །རྟག་ཏུ་སྦྱིན་སྲེག་དགང་བར་བྱ། །རྟག་ཏུ་དཀྱིལ་འཁོར་བཞེངས་པར་བྱ། །རྟག་ཏུ་བདེ་གཤེགས་རབ་གནས་བྱ།

།འབྱུང་པོ་ཆེ་ལ་གཏོར་མ་སྦྱིན། །ཕྱག་རྒྱ་བཅིང་བ་རྣམ་སྤང་ཞིང༌། །མཆོད་རྟེན་ལས་ནི་མི་བྱ་སྟེ། །རྡོ་རྗེ་གསུམ་མཆོག་ཕྱག་མི་བྱ། ། དཀྱིལ་འཁོར་ལ་སོགས་ལུས་ཀྱི་ལས། །རྨི་ལམ་དུ་ཡང་མི་བྱའོ། །སློབ་དཔོན་གཞན་ལ་ཕྱག་མི་བྱ། །བླ་མའི་རྒན་རབས་ཕྱག་འཚལ་ལོ། །རྟག་པར་རྒྱུན་དུ་སྔགས་བཟླ་ཞིང༌། །བསམ་གཏན་ཉིད་ཀྱང་རྣམ་པར་སྤྱད། །རྟག་ཏུ་སློབ་མ་བསྡུ་བྱ་ཞིང༌། །རྟག་པ་རུ་ནི་བཤད་པ་གྱིས། །རྟག་ཏུ་སེམས་ཅན་བསྐྱང་བར་བྱ། ། རྟག་ཏུ་སངས་རྒྱས་ཆེར་མཉེས་བྱ། །ཛམྦྷ་ལ་ལ་ཆུ་སྦྱིན་ཞིང༌། །ལས་རྣམས་ཐམས་ཅད་ཡང་དག་སྤྱད། །བྱེ་མའི་ལས་ལ་མཆོད་རྟེན་ཡང༌། །མཁས་པས་ཆོ་ག་བཞིན་དུ་བྱ། །ཞེས་ལམ་དུས་ཀྱི་དབུགས་དབྱུང་མཛད་པར་བསམ་ཞིང༌། ངག་ཏུ་བརྗོད་ལ་དོན་དྲན་པར་བྱའོ། ། ¡Ã དེ་ལྟར་ཀུན་རྫོབ་བྱང་ཆུབ་ཀྱི་སེམས་ཀྱི་དཀྱིལ་འཁོར་དུ་ཤེས་རབ་ཡེ་ཤེས་ཀྱི་དབང་ཐོབ། ཡིད་ཀྱི་དྲི་མ་དག དཀྱིལ་འཁོར་འཁོར་ལོ་བསྒོམ་པ་ལ་དབང༌། འབྲས་བུ་ཆོས་སྐུའི་རྟེན་འབྲེལ་མངོན་དུ་བྱས་ཞེསདྲན་པར་བྱའོ། ། ( ¡¶ ཞ ¡· - དེ་ལྟར་་་་་་་པར་བྱའོ།། ) ཤེས་རབ་ཡེ་ཤེས་ཀྱི་དབང་ངོ་

༑ ༑ དེ་ནས་དབང་བཞི་པའི་དོན་དུ། བླ་མ་ངོ་བོ་ཉིད་ཀྱི་སྐུར་དམིགས་པ་ལ་མཎྜལ་ཕུལ་ནས། བདག་ཉིད་ཆེ་ཁྱོད་བཀའ་དྲིན་གྱིས། །གཙོ་བོ་དབང་བསྐུར་རྣམ་གསུམ་ཐོབ། །དེ་རིང་རིན་ཆེན་བཞི་པ་ཡང༌། །བཀའ་དྲིན་གྱིས་ནི་བསྐྱབ་ཏུ་གསོལ ༑ ༑ ཞེས་ལན་གསུམ་གསོལ་བ་བཏབ་ནས། གདོང་གཡོགས་ལ་འབྲུ་གསུམ་བརྗོད་ཅིང༌། བདུད་རྩིས་གཏོར་བས་བྱིན་གྱིས་བརླབ་པར་བསྒོམས་ནས་ལུས་སྐྱིལ་ཀྲུང་ལག་པ་མཉམ་གཞག་གི་ཕྱག་རྒྱ་བྱས་ལ་བླ་མས། ཡེ་ཤེས་འདི་ནི་ཆེས་ཕྲ་ཞིང༌། །རྡོ་རྗེ་ནམ་མཁའི་དཀྱིལ་ལྟ་བུ། །རྡུལ་བྲལ་མཐར་སྦྱིན་ཞི་བ་ཉིད། ཁྱོད་ཀྱི་ཕ་ནི་ཁྱོད་ཉིད་དོ། །ཞེས་གསུངས་པར་བསམས་པའི་དོན་དྲན་པར་བྱས་ནས ༑ དེ་ལ་ཡིད་མཉམ་པར་བཞག་གོ །དེ་ནས་གདོང་གཡོགས་ཕྱེ་ནས། མཆོག་ཏུ་གསང་བའི་དཀྱིལ་འཁོར་འདིར། །བཙུད་པ་དང་ནི་མཐོང་བ་ཡིས། །དེ་རིང་སྡིག་ལས་རྣམ་གྲོལ་འགྱུར། །དེ་རིང་ཁྱེད་རྣམས་བདེ་བར་གནས། །བདེ་ཆེན་ཐེག་པ་འདི་ལ་ནི། །ཕྱིས་ནི་འཆི་བ་ཡོད་མིན་ཞིང༌། །མི་ཐུབ་པ་དང་མི་ཆོད་པས ༑ ༑ ཅིས་ཀྱང་མི་འཇིགས་དགའ་བར་གྱིས། །སྲིད་པ་ཤིན་ཏུ་དག་པས་ན།། སྲིད་པའི་ངན་འགྲོ་རྣམས་ལས་བཏོན། །ཞེས་གཟེངས་བསྟོད་པ་མཛད་པར་བསམ་ཞིང༌། །བརྗོད་ལ་དོན་དྲན་པར་བྱའོ། །དེ་ལྟར་དོན་དམ་པ་བྱང་ཆུབ་ཀྱི་སེམས་ཀྱི་དཀྱིལ་འཁོར་དུ་དབང་བཞི་པ་ཐོབ། ལུས་ངག་ཡིད་གསུམ་གྱི་དྲི་མ་བག་ཆགས་དང་བཅས་པ་དག རྡོ་རྗེའི་རྦ་རླབས་བསྒོམ་པ་ལ་དབང༌། འབྲས་བུ་ངོ་བོ་ཉིད་ཀྱི་སྐུའི་རྟེན་འབྲེལ་མངོན་དུ་བྱས་ཞེས་དྲན་པར་བྱའོ། །དབང་བཞི་པའོ ༑༑ ༑༑ དེ་ནས་གཙོ་བོས་ཇི་ལྟར་བཀའ་སྩལ་པ། །དེ་དག་ཐམས་ཅད་བདག་གིས་བགྱི། །ཞེས་ལན་གསུམ་གྱིས་དམ་ཚིག་དང་སྡོམ་པ་བསྡུས་ཏེ་ཁས་བླངས་ནས ༑ དེང་ནས་བརྩམས་ཏེ་བདག་བྲན་དུ། ཁྱོད་ལ་བདག་ནི་འབུལ་ལགས་ན། ཁྱོད་ཀྱི་སློབ་མར་གཟུང་བ་དང༌། །ཆ་ཡིས་ཀྱང་ནི་སྤྱད་དུ་གསོལ། །ཞེས་པས་ལུས་དང་ལོངས་སྤྱོད་ཐམས་ཅད་གཏང་རག་ཏུ་དབུལ་ལོ།

།དེ་ནས་དབང་བླང་བའི་ཡུལ་དང༌། ལེན་པ་པོ་དང༌། ལེན་པའི་ཚུལ་གསུམ་ཀ་ ( ¡¶ ཞ ¡· + སྣང་ལ་ ) རང་བཞིན་མེད་པ་སྒྱུ་མ་ལྟར་ཤེས་པའི་ངང་ནས། གཉིས་སུ་མེད་པའི་ཡེ་ཤེས་ཀྱི་དངོས་གྲུབ་ཀྱང་བླང་བའི་ཕྱིར། ཨོཾ་ནམ་མཁའ་སྐྱེ་བ་མཚན་ལྡན་ཕྱིར། །ཐོག་མ་ཐ་མ་མེད་པའི་མཆོག །སེམས་དཔའ་རྡོ་རྗེ་ཆེ་རང་བཞིན། །ཀྱེ་ཡི་རྡོ་རྗེར་བདག་གྲུབ་མཛོད། །ཀུན་མཆོག་དངོས་གྲུབ་ཆེན་པོ་སྟེ། །དབང་ཕྱུག་ཆེན་པོ་ལྷག་པའི་ལྷ ༑ ༑ རྡོ་རྗེ་འཛིན་པ་ཀུན་གྱི་རྒྱལ། །མི་འགྱུར་མཆོག་ཏུ་བདག་གྲུབ་མཛོད། ། ཉེས་པ་མི་མངའ་རྟག་པ་སྟེ། །འདོད་ཆགས་ཀུན་གྱི་རྗེས་སུ་ཆགས། །འདོད་ཆགས་ཆེན་པོ་དགའ་བ་ཆེ། །བཅོམ་ལྡན་དེ་ཉིད་ཀྱིས་གྲུབ་མཛོད། །ཤིན་ཏུ་དག་པ་ཀུན་གྱི་མཆོག །གདོད་ནས་གྲོལ་བ་དེ་བཞིན་གཤེགས། །ཀུན་ཏུ་བཟང་པོ་ཀུན་བདག་ཉིད། །བྱང་ཆུབ་སེམས་སུ་བདག་གྲུབ་མཛོད། །དངོས་གྲུབ་ཆེན་པོ་ཀུན་གྱི་མཆོག །དབང་ཕྱུག་ཆེན་པོ་ཕྱག་རྒྱའི་མཆོག །གྲུབ་པའི་རྡོ་རྗེ་ཆེར་བསྟོད་པ། །རྡོ་རྗེ་སྙེམས་བདག་བདག་གྲུབ་མཛོད། །སེམས་ཅན་ཀུན་གྱི་ཡིད་ཁྱབ་པ། །སེམས་ཅན་ཀུན་གྱི་ཡིད་ལ་ཞུགས། །སེམས་ཅན་ཀུན་གྱི་ཡབ་གྱུར་ཉིད ༑ ༑ འདོད་ཆགས་མཉམ་པའི་དམ་ཚིག་མཆོག །ཅེས་པ་དང༌། དེ་ནས་བདེན་པའི་སྟོབས་བརྗོད་པ་ནི། ཤེས་རབ་ཐབས་བདག་དཀྱིལ་འཁོར་གྱི། །བདེན་པའི་བྱིན་རླབས་གང་ཡིན་པ། །བདེན་པ་དེ་ཡིས་མགོན་བདག་ལ། ཁྱོད་ཀྱིས་འདོད་པ་རབ་རྫོགས་མཛོད། །ཆོས་རྣམས་གཟུགས་བརྙན་ལྟ་བུ་སྟེ། །གསལ་ཞིང་དག་ལ་རྙོག་པ་མེད། །གཟུང་དུ་མེད་ཅིང་བརྗོད་དུ་མེད། །རྒྱུ་དང་ལས་ལས་ཀུན་དུ་འབྱུང༌། །དེ་བཞིན་དེ་ཉིད་ངེས་པར་འབྱུང༌། །བདེན་པ་དེ་ཡིས་དཀྱིལ་འཁོར་ནི། །གཟུགས ་བརྙན་ གསལ་བར་སློབ་མ་རྣམས། །ཀུན་གྱིས་དྲི་མེད་མཐོང་བར་ཤོག །ཅེས་དབྱངས་དང་བཅས་པའམ། མེད་ཀྱང་རུང་སྟེ་ལན ་གསུམ་ བརྗོད་དོ ༑ ༑ དེ་ནས་གཏོར་མ་རྣམས་སྟ་གོན་གྱི་སྐབས་ལྟར་ཕུལ་ནས་ཕྱི་ནང་གི་ལྷ་རྣམས་མཆོད་པའི་ཕྱིར།

ཚོགས་ཀྱི་འཁོར་ལོ། ལྷག་གཏོར་བཀྲ་ཤིས་དང་བཅས་པའི་བར་ཆོ་ག་ལས་འབྱུང་བ་ལྟར་བྱས་ནས། མདུན་གྱི་དཀྱིལ་འཁོར་ལ་སླར་ཡང་མཆོད་པ་དང་བསྟོད་པ་བྱས་ལ། མཆོག་དང་ཐུན་མོང་གི་དངོས་གྲུབ་ཇི་ལྟར་འདོད་པ་རྣམས་གསོལ་བ་བཏབ་ནས། ལས་བསགས་པ་འབྲས་བུ་དང་ལྡན་པའི་ཕྱིར ༑ ༑ བསྔོ་བ་དང་སྨོན་ལམ་ཡང་རྒྱ་ཆེར་བཏབ་ལ། མ་འབྱོར་པ་དང་ཉམས་པ་དང་ ༑ ༑ གང་ཡང་བདག་རྨོངས་བློ་ཡིས་ནི། །བགྱིས་པ་དང་ནི་བགྱིད་སྩལ་བ།། དེ་ཀུན་མགོན་པོས་བཟོད་པར་མཛོད། །ཅེས་པ་དང་ཡི་གེ་བརྒྱ་པ་ཡང་བརྗོད་དོ།། དཀྱིལ་འཁོར་ལ་མ་བསྟིམ་པའི་སངས་རྒྱས་དང་བྱང་ཆུབ་སེམས་དཔའ་རྣམས་ལ ༑ ཨོཾ་ཁྱེད་ཀྱིས་སེམས་ཅན་དོན་ཀུན་མཛད། །རྗེས་སུ་མཐུན་པའི་དངོས་གྲུབ་སྩོལ ༑ ༑ སངས་རྒྱས་ཡུལ་དུ་གཤེགས་ནས་ཀྱང༌། །སླར་ཡང་འབྱོན་པར་མཛད་དུ་གསོལ། །བཛྲ་མུཿ ཞེས་པས་གཤེགས་སུ་གསོལ་ལོ། །རས་བྲིས་ཀྱི་དཀྱིལ་འཁོར་ལ་བསྟིམ་པ་ནི། རབ་ཏུ་གནས་པ་མཆོག་ཏུ་གྱུར་པའི་ཕྱིར། བརྟན་པར་བཞུགས་སུ་གསོལ་ནས། གཏོར་མའི་མགྲོན་རྣམས་གཤེགས་སུ་གསོལ་ལ། གཏོར་མ་ཉིད་ཀྱང་རོལ་མོ་དང་བཅས་པས་བཏང་སྟེ། བདག་ཉིད་ཀྱི་གནས་གསུམ་བསྲུངས་ནས། ལས་ཀྱི་རྗེས་བསྡུས་ལ། གནས་སྐབས་ དང་རྗེས་སུ་འབྲེལ་བའི་རྣལ་འབྱོར་གྱི་གནས་པར་བྱའོ། །ཚུལ་འདི་ལྟར་རྟག་ཏུ་བྱས་ན་དབང་ལམ་དུ་བྱས་པའི་ཕྱིར། མཐར་ཐུག་གི་འབྲས་བུ་རྡོ་རྗེ་འཆང་ཆེན་པོའི་གོ་འཕང་མྱུར་དུ་ཐོབ་པར་འགྱུར་ཏེ། དབང་བསྐུར་ཡང་ཡང་སྦྱིན་ལྡན་ན། །སྐྱེ་ཞིང་སྐྱེ་བར་དབང་བསྐུར་འགྱུར། །དེ་ཡིས་སྐྱེ་བ་བདུན་ན་ནི། །མ་བསྒོམ་པར་ཡང་རྫོགས་འཚང་རྒྱ། །ཞེས་གསུངས་སོ། །དབང་སྦྱིན་པའི་ཚུལ་ཡང༌། ཐོག་མར་གཞན་གྱི་རྐྱེན་གྱིས་རྟེན་འབྲེལ་བསྒྲིག་པ་རྒྱུ་དུས་ཀྱི་དབང་དང༌། དབང་གི་ཚུལ་དེ་ཉིད་ཡང་ནས་ཡང་དུ་ལེན་པ་རྒྱུ་དབང་ལམ་དུ་བྱེད་པ་དང༌། ཆོ་ག་དེ་ཉིད་རང་གི་ཏིང་ངེ་འཛིན་གྱིས་ལེན་པ་རྒྱུ་དབང་ཏིང་ངེ་འཛིན་གྱིས་ལམ་དུ་བྱེད་པ་དང༌།

འཇུག་པ་སྤངས་པའི་དབང་ཉིད་མདོ་རྒྱས་གནས་སྐབས་དང་སྦྱར་བ་རང་གིས་ལེན་པ་དབང་ཉིད་ཏིང་ངེ་འཛིན་གྱིས་ལམ་དུ་བྱེད་པ་དང༌། དེ་བཞིན་གཤེགས་པ་ཐམས་ཅད་ཀྱིས་ཅིག་ཅར་དབང་བསྐུར་བར་འབྲས་བུ་ལ་མཚམས་སྦྱོར་བ་སྟེ། དབང་སྦྱིན་པའི་ཚུལ་ལྔ་ལས་འདི་ནི་གསུམ་པའོ། །མ་བསྒོམས་པར་འཚང་རྒྱ་བ་ནི་ལམ་གཞན་ལ་འབད་པ་ཆེར་མ་བྱས་ཀྱང་འགྲུབ་པའོ། །གནས་སྐབས་ཀྱི་འབྲས་བུ་ནི་ཞར་ལས་འགྲུབ་པ་ཉིད་དེ། འཇིག་རྟེན་ཕ་རོལ་ལ་དམིགས་ན། །འབད་པ་མེད་པར་འདི་འབྲས་འགྲུབ། །ཅེས་གསུངས་སོ། །དབང་གི་རྣམ་པར་བཞག་པའང་བསྟན་ཟིན་ཏོ། །སངས་རྒྱས་གྲོང་ཁྱེར་ཡིད་འོང་བར། །བདག་ཉིད་ཞུགས་ནས་དབང་བླང་བའི། །ཚུལ་འདི་དགེ་སློང་དཔལ་གྱིས་བསྐུལ། །སྔགས་འཆང་འཕགས་པ་ཞེས་བྱས་སྦྱར། །དགེ་བ་དེ་ཡིས་འགྲོ་ཀུན་གྱིས། །བླ་མ་མཆོག་ལས་དབང་ཐོབ་ནས། །ཡང་དག་ལམ་གྱིས་གྲོལ་བྱས་ཏེ། །རྡོ་རྗེ་འཛིན་པར་འཇུག་གྱུར་ཅིག །དཔལ་ཀྱེ་རྡོ་རྗེའི་དཀྱིལ་འཁོར་དུ་བདག་ཉིད་འཇུག་ཅིང་དབང་བླང་བའི་ཆོ་ག དབང་ལ་འཇུག་པ་ཞེས་བྱ་བ་འདི་ནི། སྟན་གཅིག་པའི་བརྟུལ་ཞུགས་ལ་ལེགས་པར་གནས་པའི་དགེ་སློང་དཔལ་གྱི་འབྱུང་གནས་ཞེས་བྱ་བས་གསོལ་བ་བཏབ་ཅིང༌། འཕྲུལ་གྱི་ཡིག་མཁན་འཇམ་ཉེག་ ( ¡¶ ཞ ¡· ཉག་ ) ཅེས་བྱ་བས་ལྷན་ཅིག་བྱེད་པའི་རྐྱེན་བྱས་ནས་དགེ་སློང་འཕགས་པས། མེ་ཕོ་སྟག་གི་ལོ་ཁྲུམས་ཀྱི་ཟླ་བ་ལ། དཔལ་ ( ¡¶ ལུ ¡· - དཔལ་ ) ས་སྐྱའི་ཆོས་གྲྭ་ཆེན་པོར་སྦྱར་བའོ། །བཀྲ་ཤིས་པར་གྱུར་ཅིག། །།༄༅། ། ( ¡¶ ཞ ¡· + དཔལ་ཀྱེ་རྡོ་རྗེའི་ ) དབང་གོང་མ་གསུམ་གྱི་ ¡Ã ལག་ལེན་ཚིགས་བཅད་མ་ ( ¡¶ ཞ ¡· ཆོ་ག་ ) བཞུགས། ། ༄༅། །ཨོཾ་སྭསྟི་སིདྡྷཾ། བླ་མ་དམ་པའི་ཞབས་ལ་གུས་པས་ཕྱག་འཚལ་ལོ ༑ ༑ དཔལ་ཀྱེའི་རྡོ་རྗེ་ལ་ཕྱག་འཚལ་ལོ། །མཚུངས་བྲལ་བླ་མ་དམ་པ་དང༌། ། སྒྱུ་མའི་ཚུལ་འཆང་སྤྲུལ་སྐུ་དང༌། །བདེ་ཆེན་ཟག་མེད་ལོངས་སྐུ་དང༌། །གཉིས་མེད་བྱང་སེམས་ཆོས་སྐུ་དང༌། །སྤྲོས་བྲལ་ཁྱབ་བདག་ངོ་བོའི་སྐུར།

།ཕྱག་འཚལ་བྱིན་གྱིས་བརླབ་ཏུ་གསོལ། །དེ་ནས་དེ་དག་བསྒྲུབ་དོན་དུ། །དབང་ནི་རྣམ་པ་བཞི་པོ་ལས། །བུམ་པའི་དབང་བསྐུར་བླ་མས་བསྟན། །མཆོག་དབང་གསུམ་པོ་བྲི་བར་བྱ། །ཇི་ལྟར་དེ་ཡི་ཆོ་ག་ནི། །ཕྱག་དང་མཎྜལ་སྔོན་སོང་ནས། ། སྙིམ་པ་མེ་ཏོག་བཅས་ཐལ་མོས། །གུས་པས་བཏུད་ནས་གསོལ་བ་གདབ། ཁྱོད་ནི་རྣལ་འབྱོར་མ་ཚོགས་ཡོངས་སུ་བསྐོར། ཁྱོད་ནི་ཉིད་ཀྱི་ཐུགས་ཀྱི་མཆོག་བརྙེས་པ། ཁྱོད་ནི་རྒྱུ་དང་མི་རྒྱུའི་འགྲོ་བ་ཀུན་བརྒྱན་ཏེ། །སྙིང་རྗེའི་ཐུགས་ཀྱིས་སེམས་ཅན་སད་མཛད་པ། །སྒྱུ་མའི་སྤྲོས་པས་རྡོ་རྗེ་བསྒྲུབ་པའི་ཡིད། །ཧེ་རུ་ཀ་དཔལ་རྡོ་རྗེའི་ཡིད་ཀྱིས་དགྱེས། །ལན་གསུམ་བར་དུ་གསོལ་བ་གདབ། །འབྲུ་གསུམ་བརྗོད་ཅིང་གདོང་གཡོགས་ཅིང༌། །སློབ་དཔོན་རང་ཉིད་ཧེ་རུ་ཀ །ཡུམ་དང་གཉིས་སུ་མེད་པར་བསྐྱེད། །མཁའ་གསང་བྱིན་བརླབས་སྙོམས་ཞུགས་པས ༑ ༑ ཧ་ཧ་སི་སི་ཀུན་དུ་རུ། །བཛྲ་དྷྲྀཀ་ཅེས་བྱ་བའི་སྒྲས། །ཕྱོགས་བཅུའི་བདེ་གཤེགས་སྤྱན་དྲངས་ལ། །ཞལ་དུ་ཞུགས་ནས་འོད་དུ་ཞུ། །ཡུམ་གྱི་གསང་བར་ཐིག་ལེར་གྱུར། །སློབ་མའི་ལྕེ་ལ་བཞག་པར་བསམ། །སློབ་མས་ཀྱང་ནི་དྲན་དུ་གཞུག ༑ དངོས་སུ ་བདུད་རྩི་ མྱང་བྱས་ལ། །ཇི་ལྟར་འདས་པའི་སངས་རྒྱས་ཀྱིས།། བྱང་ཆུབ་སྲས་རྣམས་དབང་བསྐུར་ལྟར། །བདག་གིས་གསང་བའི་དབང་གི་ནི།། སེམས་ཀྱི་རྒྱུན་གྱི་དབང་བསྐུར་རོ། །འབྲུ་གསུམ་བརྗོད་ནས་ལུས་ལ་བསྟིམ།། རང་བཞིན་བརྒྱད་ཅུའི་རྣམ་རྟོག་འགགས། །དེ་ཚེ་བླ་མ་ཡུམ་བཅས་པ། །མགྲིན་པར་ཞུགས་པས་རྐྱེན་བྱས་ནས། །གསུང་དག་དཔག་མེད་མགོན་དུ་གྱུར། ། འབྲུ་གསུམ་བརྗོད་ཅིང་བདུད་རྩི་ཡིས། །སློབ་མ་དམ་པ་བསྲུང་བར་བྱ། །གདོང་ གཡོགས་ཕྱེ་ལ་བྷ་ག་ཡི། །དཀྱིལ་འཁོར་མཐོང་བའི་བརྡ་ཞེས་བརྗོད། །ལུང་བསྟན་གསང་བའི་མཐའ་རྟེན་ཏེ། །ལོངས་སྐུའི་རྟེན་འབྲེལ་འགྲིགས་པ་ཡིན། ། དབང་བསྐུར་གསུམ་པ་ཐོབ་བྱའི་ཕྱིར། །ཕྱག་དང་མཎྜལ་སྔོན་སོང་ནས། །མེ་ཏོག་ཐལ་སྦྱར་གསོལ་བ་གདབ།

།བཅོམ་ལྡན་ཞི་བ་ཆེན་པོ་ཀྱེ། །རྡོ་རྗེ་རྣལ་འབྱོར་གཅིག་བཞེད་པ། །མི་ཕྱེད་ཕྱག་རྒྱ་སྒྲུབ་པ་པོ། །རྡོ་རྗེ་སྦྱོར་ལས་ཡང་དག་བྱུང་ ༑ ༑ ཇི་ལྟར་ཁྱོད་ནི་བདག་ཉིད་ཆེ། །མངའ་བདག་བདག་ལའང་དེ་ལྟར་མཛོད ༑ ༑ འཁོར་བ་འདམ་གྱི་ཚོགས་ནང་དུ། །བྱིང་བ་སྐྱབས་མེད་བདག་ལ་སྐྱོབས ༑ ༑ ལན་གསུམ་གསོལ་གདབ་གདོང་གཡོགས་བཅིང༌། །འབྲུ་གསུམ་བརྗོད་ཅིང་བདུད་རྩི་གཏོར། །སློབ་མ་ཀྱེ་ཡི་རྡོ་རྗེར་བསྐྱེད། །མདུན་དུ་རྡོ་རྗེ་བདག་མེད་མ། །སྐད་ཅིག་གིས་ནི་དྲན་དུ་གཞུག །སློབ་དཔོན་གྱིས་ནི་འདི་སྐད་བརྗོད ༑ ༑ ལྷ་མོ་དགའ་སྦྱིན་གནས་སྦྱིན་མ། །སྣ་ཚོགས་གཟུགས་ཅན་ཡིད་འོང་མ ༑ ཁྱེར་ཅིག་ཁྱེར་ཅིག་སེམས་དཔའ་ཆེ། ཁྱེར་ལ་མཆོད་པ་རྟག་ཏུ་གྱིས། །དེ་ལྟར་གཏད་ལ་ཚིག་འདིས་དྲི། །བཤང་གཅི་དག་ནི་ཟ་བ་དང༌། ཁྲག་དང་ཁུ་བ་དེ་བཞིན་ཏེ། །ཤ་ཆེན་བསྟེན་པར་བུ་སྤྲོའམ། །བུད་མེད་རྣམས་ལ་རྟག་གུས་དང༌། ། བྷ་གའི་པདྨར་འོ་བྱེད་པ། །བུ་ཁྱོད་ཅི་དགར་སྤྲོ་གྱུར་ཏམ། །ཞེས་པས་སློབ་མར་བདག་མེད་མས། །དྲིས་པར་བསམ་ཞིང་ལན་འདི་གདབ། །བཤང་གཅི་དག་ནི་ཟ་བ་དང༌། ཁྲག་དང་ཁུ་བ་དེ་བཞིན་ཏེ། །ཤ་ཆེན་བསྟེན་པར་ཅིས་མི་སྤྲོ། །བུད་མེད་རྣམས་ལ་རྟག་གུས་དང༌། །བྷ་གའི་པདྨར་འོ་བྱེད་པ། །བདག་ནི་ཅི་དགར་སྤྲོ་གྱུར་ཏོ། །སློབ་མས་དེ་སྐད་ལན་བཏབ་པས། །དེ་མཉེས་དེ་ཡི་གོས་བྲལ་ནས ༑ ༑ དྲི་མེད་ ( ¡¶ ཞ ¡· ཞིམ་ ) པདྨ་ཁ་ཕྱེ་སྟེ། །བྷ་གའི་དཀྱིལ་འཁོར་ལེགས་པར་བསྟན ༑ ༑ དེ་ཡི་ཞལ་ནས་འདི་སྐད་གསུངས། །ཨེ་མ་ཧོ་ང་ཡི་པདྨ་འདི། །བདེ་བ་ཐམས་ཅད་ཀྱི་ནི་གནས། །ཇི་ལྟར་ཆོ་ག་བཞིན་བསྟེན་ན། །དེ་ཡི་མདུན་ན་ང་འདུག་སྟེ། །སངས་རྒྱས་བསྙེན་པ་ལ་སོགས་པ། །བྱ་བ་པདྨ་ཇི་བཞིན་བྱེད། ། བདེ་ཆེན་རྒྱལ་པོ་རང་ཉིད་དེ། །འདི་ཉིད་དུ་ནི་རྟག་ཏུ་བཞུགས། །བླུན་པོ་གང་ཞིག་འདི་སྤོང་བ། །དེ་ལ་མཆོག་གི་དངོས་གྲུབ་མེད། །དེ་སྐད་ཕན་ཡོན་ཉེས་དམིགས་དང༌། །བཅས་པས་སྤྲོ་བ་བསྐྱེད་བྱས་ནས། །སློབ་མའི་ཕྱག་རྒྱ་དང་བཅས་པ།

།སྐུ་གསུམ་དུ་ནི་བྱིན་བརླབས་ཏེ། །དེ་ལྟར་སྐལ་བ་མཉམ་པར་བྱས།། གལ་ཏེ་ཉོན་མོངས་ཤས་ཆེ་ན། །འདུ་ཤེས་བྱིན་རླབས་དགོས་པ་དང༌། །ཐབས་ལ་མཁས་པའི་ཁྱད་པར་ཏེ། །ཆོས་བཞི་རྟོགས་པར་བྱས་ནས་སུ། །ཚུལ་མིན་ཡིད་བྱེད་སྤང་བར་བྱ། །དེ་ལྟའི་སྦྱོར་བ་ལ་མཁས་པས། །སྙོམས་ཞུགས་དབང་གི་དྭངས་མ་རྣམས། །དབུ་མའི་ལམ་ནས་རིགས་བདག་ཁར། །བབས་ནས་ཡུམ་གྱི་རཀྟ་དང༌། །བཅས་པ ་འདྲེས་པས་གཟས་ཟིན་ དུས། །དེ་ཡི་རླུང་གི་ནུས་པ་ཡིས།། བྱང་སེམས་རིམ་གྱིས་དབང་དུ་བསྡུ། །གནད་གསུམ་མན་ངག་ཤིན་ཏུ་གཅེས། ། བདུད་རྩིས་བསྲུང་ཞིང་གདོང་གཡོགས་དབྱེ། །ཀུན་རྫོབ་བྱང་ཆུབ་སེམས་ཀྱི་ནི།། དཀྱིལ་འཁོར་མཐོང་བའི་བརྡ་ཞེས་བསྟན། །དབུགས་དབྱུང་གསུམ་པའི་མཐའ་ རྟེན་ཏེ། །ཆོས་སྐུའི་རྟེན་འབྲེལ་འགྲིགས་པ་ཡིན། །དབང་བསྐུར་བཞི་པ་བྱ་བའི་ཕྱིར ༑ ༑ ཕྱག་སོགས་སྔོན་སོང་གསོལ་བ་གདབ། །བདག་ཉིད་ཆེ་ཁྱོད་བཀའ་དྲིན་གྱིས ༑ ༑ གཙོ་བོ་དབང་བསྐུར་རྣམ་གསུམ་ཐོབ། །དེ་རིང་རིན་ཆེན་བཞི་པ་ཡང༌།། བཀའ་དྲིན་གྱིས་ནི་བསྐྱབ་ཏུ་གསོལ། །ལན་གསུམ ་གསོལ་གདབ་ གདོང་གཡོགས་བཅིང་ ༑ ༑ འབྲུ་གསུམ་བརྗོད་ཅིང་བདུད་རྩིས་གཏོར། །ལུས་ཀྱིས་འཕྲུལ་འཁོར་ལྡན་བྱས་ནས། །དམ་པས་དེ་ལ་འདི་སྐད་བརྗོད། །ཡེ་ཤེས་འདི་ནི་ཆེས་ཕྲ་ཞིང༌།། རྡོ་རྗེ་ནམ་མཁའི་དཀྱིལ་ལྟ་བུ། །རྡུལ་བྲལ་མཐར་སྦྱིན་ཞི་བ་ཉིད། ཁྱོད་རང་ཡང་ནི་དེ་ཡི་ཕ། །དེ་ཡང་རང་གི་སེམས་ཉིད་ཡིན། །ཐོག་མཐའ་མེད་ཅིང་སྐྱེ་འགག་མེད ༑ ༑ དངོས་པོ་ཀུན་གྱི་ཆོས་ཉིད་དེ། །ལྷན་ཅིག་སྐྱེས་པའི་ཡེ་ཤེས་ཞེས། །ངོ་སྤྲོད་ཚིག་གི་བཞི་པའོ། །དེ་ཡི་ཡེ་ཤེས་སྐྱེ་བ་ནི། །དོན་གྱི་བཞི་པ་ཕྱག་རྒྱ་དང༌།། བཅས་པ་རྟེན་ཅན་དུས་ཀུན་དུ། །གོམས་བྱེད་ལམ་གྱི་བཞི་པའོ། །འགྲོས་བཞིའི་ཐིམ་ནས་གྲུབ་པ་གང༌། །མངོན་དུ་བྱེད་པ་བཞི་པ་སྟེ། །དེ་ལྟར་ཡེ་ཤེས་ངོ་སྤྲད་ནས ༑ ༑ འབྲུ་གསུམ་བརྗོད་ཅིང་བདུད་རྩི་ཡིས། །གཏོར་ནས་སློབ་མ་བསྲུང་བར་བྱ

༑ ༑ གདོང་གཡོགས་ཕྱེ་ལ་དོན་དམ་པ། །བྱང་ཆུབ་སེམས་ཀྱི་དཀྱིལ་འཁོར་ནི།། མཐོང་ངོ་ཞེས་ནི་བརྗོད་པར་བྱ། །གཟེངས་བསྟོད་བཞི་པའི་མཐའ་བརྟེན་ཏེ། ། སྐུ་བཞིའི་རྟེན་འབྲེལ་བསྒྲིགས་པ་ཡིན། །མཇུག་གི་ཆོ་ག་གཞན་དུ་གསལ། །དེ་ལྟར་སྨིན་པར་བྱས་པ་ཡི། །མཆོག་དབང་རྣམ་པ་གསུམ་པོ་འདི། །བླ་མའི་ཕྱག་ལེན་ཇི་ལྟ་བར། །བློ་དམན་གཞན་ལ་ཕན་པའི་ཕྱིར། །ཉུང་ངུས་རྟོགས་བྱེད་ཁོ་བོས་བགྱིས། །འདི་ལ་ཉེས་པ་མཆིས་གྱུར་ན། །དཔལ་ལྡན་མཁའ་འགྲོའི་ཚོགས་རྣམས་ཀྱིས། །བརྩེ་བས་བཟོད་པར་མཛད་དུ་གསོལ། །དགེ་དེས་འགྲོ་བ་མ་ལུས་རྣམས ༑ ༑ སྲིད་དང་མྱ་ངན་འདས་སྤངས་ནས། །སྐུ་གསུམ་འབྲས་བུ་ཐོབ་པར་ཤོག ༑ དབང་གོང་མ་གསུམ་གྱི་ལག་ལེན་གྱི་རིམ་པ། བླ་མས་ཇི་ལྟར་མཛད་པ་བཞིན་དུ། རྡོ་རྗེ་འཛིན་པ་ ( ¡¶ ལུ ¡· + ཆེན་པོ། ) བློ་གྲོས་རྒྱལ་མཚན་དཔལ་བཟང་པོས་སྦྱར་བའོ། ། ¡Ã འདིས་བསྟན་པ་དང་སེམས་ཅན་ཐམས་ཅད་ལ་ཕན་པ་རྒྱ་ཆེན་པོ་འབྱུང་བར་གྱུར་ཅིག །ཡེ་དྷརྨཱ་ཧེ་ཏུ་པྲ་བྷ་ཝཱ་ཧེ་ཏུནྟེ་ཥཱནྟ་ཐཱ་ག་ཏོ་ཧྱ་ཝ་དཏ། ཏེ་ཥཱཉྩ་ཡོ་ནི་རོ་དྷ་ཨེ་ཝཾ་བཱ་དཱི་མ་ཧཱ་ཤྲ་མ་ཎཿ ( ¡¶ ཞ ¡·¡¶ ལུ ¡· - འདིས་བསྟན་་་་་་་མ་ཎཿ ) ༄༅། །དཔལ་ཀྱེ་རྡོ་རྗེའི་དཀྱིལ་འཁོར་དུ་བདག་ཉིད་འཇུག་ པའི་ཆོ་ག་སྙིང་པོ་གསལ་བ་ཞེས་བྱ་བ་

( ¡¶ ཞ ¡·¡¶ ལུ ¡· བདག་འཇུག་གྱིམ་གྱིན་མ་ ) བཞུགས་སོ།། ༄༅། །ཨོཾ་སྭསྟི་སིདྡྷཾ། བླ་མ་དམ་པའི་ཞབས་ལ་སྤྱི་བོས་གུས་པས་ཕྱག་འཚལ་ལོ། ཁྱབ་བདག་གཉིས་མེད་བདེ་ཆེན་རྟག་པའི་སྐུ། །ཡེ་ཤེས་སྒྱུ་མའི་སྤྲུལ་པ་རྣམ་འཕྲུལ་བ། །ཀྱེ་ཡི་རྡོ་རྗེ་དཔལ་མགོན་ཕྱག་འཚལ་ནས། །བདག་ཉིད་འཇུག་པའི་རིམ་པ་འདིར་བཤད་བྱ། །ཀྱེའི་རྡོ་རྗེའི་དཀྱིལ་འཁོར་དུ་དབང་བསྐུར་བ་ཐོབ་ཅིང་དམ་ཚིག་དང་ལྡན་པའི་རྣལ་འབྱོར་པས། ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པར་བྱ་བའི་ཐབས་ཀྱི་གཙོ་བོ་དབང་ཉིད་ཡིན་ལ། དེ་གོམས་ཤིང་ཡེ་ཤེས་གསལ་བར་མངོན་དུ་བྱ་བའི་ཕྱིར་དབང་བསྐུར་བ་ཡང་ནས་ཡང་དུ་བླང་བར་བྱའོ། །དེ་ཡང་བླང་བའི་ཡུལ། བླ་མ་མཚན་ཉིད་དང་ལྡན་པ་ལས་ལེན་པའམ། ཡང་ན་རང་གིས་བླང་བར་བྱའོ། །དེའི་ཆོ་ག་ནི་བསྙེན་པ་སྔོན་དུ་སོང་བས། ཡིད་དང་མཐུན་པའི་ས་ཕྱོགས་སུ་དཀྱིལ་འཁོར་གྱི་ས་བསླང་བའི་ཆོ་ག་བྱའོ། །དེ་ཡང་མཎྜལ་ཁྲུ་གང་པ་ལ་བ་བྱུང་ལྔ་དང་དྲི་བཟང་པོས་བྱུགས་པའི་མདུན་དུ། ཆུ་བཞི་སྔོན་དུ་འགྲོ་བའི་མཆོད་པ་ལྔ་དང༌། ནང་གི་མཆོད་པ་དང་ ¡Ã གཏོར་མ་ ( ¡¶ ཞ ¡· - གཏོར་མ་ ) གཉིས་བཤམས་ལ། རང་གིས་མངོན་པར་རྟོགས་པ་རྒྱས་པ་བསྒོམས་ལ། བཟླས་པ་ཅི་རིགས་པ་བྱས་ནས་ཕྱག་གཉིས་པའི་རྣལ་འབྱོར་དུ་བསྡུས་ལ། མཆོད་པ་བྱིན་གྱིས་བརླབས་ནས། མཎྜལ་གྱི་དབུས་སུ་དྲིའི་ཐིག་ལེ་བྱས་པའི་སྟེང་དུ་མེ་ཏོག་གི་ཚོམ་བུ་བཀོད་ནས། ཨོཾ་པྲི་ཐི་ཝཱི་དེ་ཝཱི་ཞེས་བརྗོད་ལ་ཚོམ་བུ་དེ་ཉིད་སྐད་ཅིག་གིས་པདྨ་དང་ཟླ་བའི་སྟེང་དུ། སའི་ལྷ་མོ་སེར་མོ་ཕྱག་གཉིས་ཀྱིས་ཐུགས་ཀར་རིན་པོ་ཆེའི་བུམ་པ་བདུད་རྩིས་གང་བ་འཛིན་པ་རིན་པོ་ཆེའི་རྒྱན་གྱིས་བརྒྱན་ཞིང༌། དར་གྱི་ན་བཟས་ཀླུབས་པ། ཞི་བའི་ཚུལ་ཅན་དུ་བསྐྱེད་ལ་དེའི་དཔྲལ་བར་ཨོཾ། མགྲིན་པར་ཨཱཿ སྙིང་གར་ཧཱུྃ་བསམས་ནས ༑ རང་གི་སྙིང་གའི་ཧཱུྃ་ལས་འོད་འཕྲོས་པས་ས་འོག་ནས་སའི་ལྷ་མོ་འཁོར་དང་བཅས་པ་སྤྱན་དྲངས་པར་བསམས་ཞིང༌།

ཨོཾ་པྲི་ཐི་ཝཱི་དེ་ཝཱི་ས་མཱ་ཛཿ ཛཿ ཧཱུྃ་བཾ་ཧོཿ ཞེས་བརྗོད་པས་མདུན་དུ་བྱོན་པར་བསམས་ཞིང༌། ཨརྒྷཾ་པཱ་དྱཾ་ལ་སོགས་པས་མཆོད། ཡང་རང་གི་སྙིང་ག་ནས་སྤྲུལ་པའི་ལྷ་མོ་བཞིར་རིམ་པ་བཞིན་ཡེ་ཤེས་པ་དང་དམ་ཚིག་པ་ ¡Ã གཉིས་སུ་མེད་པར་ ( ¡¶ ཞ ¡·¡¶ ལུ ¡· ལ་ ) བསྟིམ་པར་བསམས་ནས། ཨོཾ་པྲི་ཐི་ཝཱི་དེ་ཝཱི་ཞེས་ཀུན་ལ་སྦྱར་ལ། གཽ་རཱི་ཨཱ་ཀརྵ་ཡ་ཛཿ ཙཽ་རཱི་པྲ་བེ་ཤ་ཡ་ཧཱུྃ། བེ་ཏཱ་ལཱི་བནྡྷ་བཾ། གྷསྨ་རཱི་ཝ་ཤཾ་ཀུ་རུ་ཧོཿ ཞེས་བརྗོད་པས་གཉིས་སུ་མེད་པར་གྱུར་པར་བསམ། ཡང་རང་གི་སྙིང་གའི་ཧཱུྃ་ལས་འོད་འཕྲོས་པས་རིགས་ལྔ་སྤྱན་དྲངས་ལ། ཨརྒྷཾ་ལ་སོགས་པས་མཆོད། དེ་བཞིན་གཤེགས་པ་ཐམས་ཅད་ཀྱིས་འདི་ལ་དབང་བསྐུར་དུ་གསོལ་ཞེས་གསོལ་བ་བཏབ་པས་དབང་གི་ལྷས་བུམ་པའི་ཆུས་དབང་བསྐུར། ཆུ་ལྷག་མ་ཡར་ལུད་པ་ལས་རིན་ཆེན་འབྱུང་ལྡན་གྱིས་དབུར་བརྒྱན་པར་བསྒོམ། དེ་ནས་མདུན་དུ་བཟེད་ཞལ་བཞག་ལ་མཆོད་པ་རྣམས་ཀྱིས་རིམ་པ་བཞིན་མཆོད་པར་བསམ་ཞིང༌། ཨོཾ་པྲི་ཐི་ཝཱི་དེ་ཝཱི་ཞེས་ཀུན་ལ་སྦྱར་ལ། ནི་རི་ ( ¡¶ ཞ ¡·¡¶ ལུ ¡· + ཏ་ ) ཨཱཿཧཱུྃ་ ( ¡¶ ཞ ¡· + གྱིས་ ) ཞབས་བསིལ ༑ ¡Ã ནི་ཝི་ཏི་ཨཱཿཧཱུྃ་གིས་ཞལ་བསིལ། ( ¡¶ ཞ ¡· - ནི་ཝི་་་་་་་ཞལ་བསིལ། ) སརྦ་སཾ་ཤོ་དྷ་ ¡Ã ནེ་ ( ¡¶ ཞ ¡· ན་ཡེ་ ) སྭཱ་ཧཱས་འཐོར་འཐུང༌། མ་ཧཱ་ཨརྒྷཾ་པྲ་ཏཱིཙྪ་ ¡Ã སྭཱ་ཧཱ། ( ¡¶ ཞ ¡·¡¶ ལུ ¡· - སྭཱ་ཧཱ། ) ཞེས་པས་མཆོད་ཡོན་དབུལ། ཨོཾ་བཛྲ་པུཥྤེ་ལ་སོགས་པས་མེ་ཏོག་ལ་སོགས་པ་ནས་རོལ་མོའི་བར་དུ་དབུལ། ནང་གི་མཆོད་པ་བྱིན་གྱིས་བརླབས་ལ ༑ ཨོཾ་ཨཱཿཧཱུྃ་གིས་དབུལ། དེ་ནས་གཏོར་མ་གཉིས་སྦྱངས་ནས། དང་པོ་ཡེ་ཤེས་ཀྱི་བདུད་རྩིར་བྱིན་གྱིས་བརླབས་ནས། སའི་ལྷ་མོས་གསོལ་བར་བསམ་ཞིང༌། ཨོཾ་པྲི་ཐི་ཝཱི་དེ་ཝཱི་ཨ་ཀཱ་རོ་མུ་ཁཾ་སརྦ་དྷརྨཱ་ལ་སོགས་པས་དབུལ། མཆོད་པ་ལྔས་མཆོད་ནས་ས་བསླང་བའི་བསམ་པ་དང་ལྡན་པས། མ་མ་རིན་ཆེན་སྣ་ཚོགས་འཛིན ༑ ༑ ཀྱེ་ཡི་རྡོ་རྗེ་ཁྲོས་མཆོད་པའི། །ལྷ་མོ་ཁྱོད་ནི་དཔང་དུ་གྱུར།

།ས་འདིར་དཀྱིལ་འཁོར་བྲི་བར་བྱ། །ཤཱཀྱ་སེང་གེ་སྐྱོབ་པ་ཡིས། །ཇི་ལྟར་བདུད་ཀྱྀ་སྡེ་བཅོམ་པ། །དེ་བཞིན་བདག་གིས་བདུད་སྡེ་ལས། །རྒྱལ་བར་བྱས་ཏེ་དཀྱིལ་འཁོར་བྲི། །ཞེས་ལན་གསུམ་བརྗོད་ནས། བདག་གིས་སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་དོན་དུ་ཀྱེ་རྡོ་རྗེའི་དཀྱིལ་འཁོར་བཞེངས་ནས་བདག་ཉིད་འཇུག་པའི་སླད་དུ། སའི་ཕྱོགས་འདི་བསླང་བར་འཚལ་ན། ཐུགསབརྩེ་བར་དགོངས་ནས་སའི་ཕྱོགས་འདི་གནང་ཞིང་རྗེས་སུ་གནང་བར་མཛད་དུ་གསོལ། ཞེས་གསོལ་བ་བཏབ་པས། རིགས་ཀྱི་བུ་ཁྱོད་ཅི་དགའ་བར་སྤྱོད་ཅིག་ཅེས་རྗེས་སུ་གནང་བ་བྱིན་པར་བསམ། དེ་ནས་གཏོར་མ་གཉིས་པ་བྱིན་གྱིས་བརླབས་ནས། རང་གི་སྙིང་གའི་ཧཱུྃ་ལས་འོད་འཕྲོས་པས་བྱེ་བྲག་གི་སའི་བདག་པོ་བཀུག་ནས་ཨ་ཀཱ་རོའི་སྔགས་ཀྱིས་གཏོར་མ་བྱིན་ནས ( ¡¶ ཞ ¡·¡¶ ལུ ¡· ལ ) ། བདག་གིས་སའི་ཕྱོགས་འདིར་ཀྱེའི་རྡོ་ རྗེའི་དཀྱིལ་འཁོར་བཞེངས་ཀྱི། སའི་ བདག་པོ་ ཐམས་ཅད་ཀྱིས་སའི་ཕྱོགས་འདི་ བདག་ལ་བྱིན་ཅིག་ཅེས་ལན་གསུམ་བརྗོད་ནས་ཞི་བས་བསླངས་ལ། ནག་པོའི་རིགས་ཀྱི་བགེགས་རྣམས་ལ་དྲག་ཤུལ་གྱི་སྒོ་ནས་བསླང་བའི་དོན་དུ་བགེགས་རྣམས་བསྐྲད་པའི་བསམ་པས། ཧཱུྃ་ས་ཕྱོགས་འདིར་ནི་སློབ་དཔོན་བདག ། དཀྱིལ་འཁོར་རྒྱལ་པོ་ཀྱེའི་རྡོ་རྗེ། །བཞེངས་ཀྱིས་འདི་ན་གནས་པའི་བགེགས། ། འདི་ནས་གཞན་དུ་འགྲོ་བར་གྱིས། །ཞེས་ལན ་གསུམ་བརྗོད་ ནས། ཨཥྟ་ལ་སོགས་པ་དྲག་པོའི་སྔགས་མང་དུ་བརྗོད་ལ་བགེགས་བསྐྲད་དོ། །དེ་ནས་ཨོཾ་པྲི་ཐི་ཝཱི་དེ་ཝཱི་བཛྲ་མུཿཞེས་བརྗོད་ལ་སའི་ལྷ་མོ་གཤེགས་སུ་གསོལ། མེ་ཏོག་གི་ཚོམ་བུ་དང་མཆོད་གཏོར་རྣམས་བསྡུའོ། །དེ་ལྟར་བསླངས་ནས་ས་ཕྱོགས་སྙོམས་ཤིང་བྱི་དོར་ལེགས་པར་བྱས་ནས་བ་བྱུང་དང་དྲི་བཟང་པོའི་ཆུས་ལེགས་པར་བྱུག་གོ ། དེ་ནས་དབུས་ནས་རིམ་པ་བཞིན་ཕྱོགས་ཀུན་དུ་ལག་པ་གཉིས་བཞག་ལ་སའི་མ་དག་པ་ཐམས་ཅད་སྦྱང་བར་བསམ་ཞིང༌།

ཨོཾ་ཧ་ན་ཧ་ན་ཀྲོ་དྷ་ཧཱུྃ་ཕཊ། ཅེས་ཡང་ཡང་བརྗོད། ཡང་ལག་པས་མནན་ཞིང༌། ས་ཕྱོགས་ནམ་མཁའི་རང་བཞིན་དུ་གྱུར་བར་བསམ་ཞིང༌། ཨོཾ་བྷུ་ཁཾ་ཞེས་ཡང་ཡང་བརྗོད་དོ། །དེ་ལྟར་སྦྱངས་པའི་སའི་སྟེང་དུ་རང་འདུག་ལ་སྲུང་བའི་འཁོར་ལོ་རྒྱས་པར་བསྒོམས་ནས། དཀྱིལ་འཁོར་གྱི་བྱ་བ་མ་རྫོགས་ཀྱི་བར་ལ་སྲུང་བའི་འཁོར་ལོ་མི་བསྡུ་བར་བྱའོ། །དེ་ནས་སྟ་གོན་བྱ་བའི་དོན་དུ། གནས་ཁང་བརྒྱན་ནས་དཀྱིལ་འཁོར་གྱི་དབུས་སུ་བའི་ལྕི་བ་ཆུ་འོ་མ་ཞོ་མར་ཏེ་བ་བྱུང་ལྔ་དང༌། དྲི་བཟང་པོ་དང་བདུད་རྩིའི་རིལ་བུ་སྦྱར་བས་གྲུ་བཞིར་བྱུགས་པའི་མཐའ་མར་མཆོད་པ་རྣམས་ཀྱིས་བསྐོར། ནང་མཆོད་དང་གཏོར་མ་ལྔ་བཤམ། བུམ་པ་མཛེས་ཤིང་གཙང་བ་གཉིས་མགུལ་ཆིངས་དང་ཁ་རྒྱན་བྱས་ལ། གུ་གུལ་གྱི་དུད་པས་བདུག ཡུངས་དཀར་གྱིས་བྲབ་ཅིང་ ༑ ཨ་མྲྀ་ཏའི་སྔགས་བརྗོད་ལ་མ་དག་པ་བསང༌། གསེར། དངུལ། མུ་ཏིག བྱི་རུ། མུ་མེན་ཏེ་རིན་པོ་ཆེ་ལྔ། བྲི་ཧ་ཏི། ཨ་པར་ཙི་ཏ། བྱ་གྲ། ཀཎྜ་ཀ་རི། ཧ་ས་དེ་བ་སྟེ་སྨན་ལྔ། འབྲས། ནས། གྲོ། སྲན་མ། ཏིལ་ཏེ་འབྲུ་ལྔ ། ག་པུར། གུར་གུམ ༑ ཛཱ་ཏི། ཙནྡན་དཀར་དམར་ཏེ་དྲི་ལྔ། འོ་མ། མར། བུ་རམ། སྦྲང་རྩི། ལན་ཚྭ་སྟེ་སྙིང་པོ་ལྔ། བདུད་རྩི་རིལ་བུ་སྟེ་བཅུད་དེ་རྣམས་དང་བཅས་པའི་ཆུས་བཀང་ལ་གོས་གཙང་མའི་གཞི་དང་བཅས་པ་རང་གི་ཉེ་འཁོར་དུ་བཞག ལྷའི་མཚན་མ་གདགས། རྣམ་རྒྱལ་གྱི་བུམ་པའི་སྟེང་དུ་དུང་ཆོས་སམ། ཐོད་པ་བུམ་ཆུས་བཀང་བ་བཞག་ལ། རྡོ་རྗེ་ལ་གཟུངས་ཐག་བཏགས་པ་དེའི་སྟེང་དུ་བཞག དེ་ནས་ཕྱི་དྲོའི་དུས་སུ་རང་དཀྱིལ་འཁོར་གྱི་ཤར་དུ་འདུག སྒྲུབ་པའི་གྲོགས་རྣམས་ཀྱང་གྲལ་རིམ་གྱིས་འདུག་ལ། སྔོན་དུ་འགྲོ་བའི་གཏོར་མ་མཁའ་འགྲོ་སྤྱིའི་གཏོར་མས་འབྱུང་པོའི་ཚོགས་རྣམས་ལ་བསྔོས་ལ། དཀྱིལ་འཁོར་གྱི་བྱ་བ་མ་རྫོགས་ཀྱི་བར་དུ་བར་ཆད་མི་འབྱུང་བར་གསོལ་བ་གདབ། དེ་ནས་གཏོར་མ་གཏང༌། མགྲོན་གཤེགས་སུ་གསོལ། གནས་དང་ཡོ་བྱད་བྱིན་གྱིས་བརླབས་ལ།

ཨོཾ་བཛྲ་དྷརྨ་ར་ཎའི་སྔགས་བརྗོད་ཅིང་རོལ་མོའི་སྒྲ་དང་བཅས་པས་བྱིན་དབབ། དེ་ནས་ལས་ཀྱི་སློབ་མས་ཞུ་འབུལ་ནས་བརྩམས་ཏེ། བཟླས་པའི་བར་གྱིས་བདག་བསྐྱེད་དང༌། ( ¡¶ ཞ ¡· - དང༌། ) མཆོད་པ་བྱིན་གྱིས་བརླབ་པའི་བར་ཚོགས་ཀྱི་འཁོར་ལོ་དང་འདྲ་བར་བྱས། དེ་ནས་རང་ཉིད་ཧེ་རུ་ཀ་ཕྱག་གཉིས་པར་བསྡུས་ལ ༑ དཀྱིལ་འཁོར་གྱི་དབུས་སུ་སའི་ལྷ་མོ་སྟ་གོན་དུ་གནས་པའི་ཆོ་ག་བྱ་སྟེ། སའི་ཆོ་གའི་སྐབས་དང་འདྲའོ། །དེའི་རྗེས་ལ་ལྷ་སྟ་གོན་དུ་གནས་པའི་ཆོ་ག་ནི། དཀྱིལ་འཁོར་གྱི་དབུས་སུ་དྲིའི་ ¡Ã ཆུ་ ( ¡¶ ཞ ¡· ཐིག་ལེ་ ) བདུད་རྩི་རིལ་བུ་དང་བསྲེས་པ་བླུགས་ལ་ལག་པ་གཡས་པས་མནན་ནས། ས་ཕྱོགས་དེ་སྭ་བྷཱ་ཝའི་སྔགས་ཀྱིས་སྟོང་པར་བསམ། སྟོང་པའི་ངང་ལས་པཾ་ལས་པདྨ་རཾ་ལས་ཉི་མའི་སྟེང་དུ་ཧཱུྃ་ལས་སྣ་ཚོགས་རྡོ་རྗེ་ཧཱུྃ་གིས་མཚན་པ་བསྐྱེད་ནས། ཧཱུྃ་ལས་འོད་འཕྲོས་པས་འོག་རྡོ་རྗེའི་ས་གཞིར་གྱུར་པར་བསམས་ལ་དབང་ལྡན་ནས་བརྩམས་ཏེ་གྲུ་བཞིར་བྱུག་ཅིང༌། ཨོཾ་མེ་དི་ནཱི་བཛྲཱི་བྷ་ཝ་བནྡྷ་ཧཱུྃ་ཧཱུྃ་ཧཱུྃ་ཞེས་བརྗོད། ཡང་འོད་ཟེར་འཕྲོས་པས་རྡོ་རྗེའི་ར་བ་བླ་རེ། ཡེ་ཤེས་ཀྱི་མེ་འབར་བར་གྱུར་པར་བསམས་ལ་ཕྱོགས་ཀུན་ཏུ་བྱུག་ཅིང༌། ཨོཾ་བཛྲ་རཀྵ་རཀྵ་ཧཱུྃ་ཧཱུྃ་ཧཱུྃ་ཕཊ་ཅེས་བརྗོད་ནས། ལག་པ་མ་བཏེགས་པར་མེ་ཏོག་དོར་རོ། །དེ་ནས་སྲུང་བའི་འཁོར་ལོའི་ནང་དུ། གཞལ་ཡས་ཁང་དུར་ཁྲོད་དང་བཅས་པ་མངོན་རྟོགས་དང་འདྲ་ལ། གདན་རྣམས་བསྒོམ་ཞིང་དྲིའི་ཐིག་ལེ་རེ་བྱ། ལག་པ་མ་བཏེགས་པར་མེ་ཏོག་རེ་བཞག དེ་ཡང་དབུས་ཀྱི་གྲུ་བཞི། གཞན་མ་རྣམས་ཟླུམ་པོར་བྱའོ། །དེ་ནས་དབུས་སུ་མེ་ཏོག་ཚོམ་བུ་བཀོད་ལ། ཧཱུྃ་ཤྲཱི་ཧེ་རུ་ཀཱ་ཡ་ན་མཿ ཞེས་བརྗོད་ལ་སྐད་ཅིག་གིས་བཅོམ་ལྡན་འདས་བསྐྱེད། ཡང་མེ་ཏོག་བསྣན་ནས། ནཾ་བཛྲ་ནཻ་རཱཏྨྱཱ་ཡཻ་ན་མཿ ཞེས་བརྗོད་ལ་ཡུམ་བསྐྱེད། དེ་ནས་ཤར་ནས་རིམ་པ་བཞིན་མེ་ཏོག་ཚོམ་བུ་བཀོད་ཅིང༌། གཾ་བཛྲ་གཽ་རྱཻ་ན་མཿ ཙཾ་བཛྲ་ཙཽ་རྱཻ་ན་མཿ

བཾ་བཛྲ་བེ་ཏཱ་ལྱཻ་ན་མཿ གྷཾ་བཛྲ་གྷསྨ་རྱཻ་ན་མཿ པཾ་བཛྲ་པུཀྐ་སྱཻ་ན་མཿ ཤཾ་བཛྲ་ཤ་བ་རྱཻ་ན་མཿ ལཾ་བཛྲ་ཙཎྜཱ་ལྱཻ་ན་མཿ ཌཾ་བཛྲ་ཌོཾ་བི་ནྱཻ་ན་མཿ ཞེས་བརྗོད་ཅིང་ལྷ་མོ་རྣམས་རིམ་པ་བཞིན་བསྐྱེད ༑ དེ་དག་གི་སྐྱེ་མཆེད་དང་སྐུ་གསུང་ཐུགས་བྱིན་གྱིས་བརླབ། ཡེ་ཤེས་ཀྱི་འཁོར་ལོ་དགུག་གཞུག་བྱ། དབང་བསྐུར་ནས་རིགས་ཀྱི་བདག་པོའི་རྒྱས་གདབ་པའི་བར་མངོན་རྟོགས་ལྟར་བྱའོ། །དེ་ལྟར་བསྒྲུབས་ནས་མཆོད་པ་བྱ་བ་ནི་མདུན་དུ་བཟེད་ཞལ་བཞག་པའི་ནང་དུ་ཆུ་བཞི་འབུལ་ཞིང་རོལ་མོའི་བར་མངོན་རྟོགས་བཞིན་མཆོད་ལ། གོས་ཟུང་ལྷ་རྫས་ལས་གྲུབ་པ་ནམ་མཁའ་དང་མཉམ་པས་མཆོད་པར་བསམ་ཞིང༌། སྲབ་འཇམ་ཡང་བ་ལྷ་ཡི་གོས། །མི་ཕྱེད་རྡོ་རྗེའི་སྐུ་ལ་གསོལ། །མི་ཕྱེད་དད་པས་བདག་འབུལ་ན། །བདག་ཀྱང་རྡོ་རྗེའི་སྐུ་ཐོབ་ཤོག ༑ ཨོཾ་བྷ་ག་ཝཱན་ལ་སོགས་པའི་མཐར། ཨོཾ་བཛྲ་ཝསྟྲ་ཨཱཿཞེས་བརྗོད་ལ་གོས་ཟུང་དབུལ། དེ་ནས་ནང་གི་མཆོད་ ¡Ã པ་དང་ ( ¡¶ ཞ ¡· པས་མཆོད ) ། ཡིད་ལས་བྱུང་བའི་མཆོད་པས་མཆོད། བསྟོད་པ་རྣམས་ཀྱིས་བསྟོད་ནས་པུས་མོ་ས་ལ་བཙུགས ༑ སྤོས་དང་བཅས་པའི་རྡོ་རྗེ་དྲིལ་བུ་འཛིན་པས་བྱིན་གྱིས་བརླབ་པ་དང་ ༑ རྗེས་སུ་གནང་བ་ཞུ་བའི་ཡིད་ཀྱིས། ཧཱུྃ་ཧེ་རུ་ཀ་དཔལ་དཔའ་བོ་ཆེ། ། རིག་པའི་རྒྱལ་པོར་ཕྱག་འཚལ་བསྟོད། །དཀྱིལ་འཁོར་ཐུགས་རྗེའི་བདག་ཉིད་ཅན ༑ ༑ མགོན་པོ་བདག་གིས་བྲི་བར་འཚལ། །སློབ་མ་རྣམས་ལ་བརྩེ་བ་དང༌། ཁྱོད་ལ་མཆོད་པ་བྱ་བའི་ཕྱིར། །བཅོམ་ལྡན་བདག་ནི་གུས་པ་ལ། དེ་བས་བཀའ་དྲིན་མཛད་པར་འོས། །འགྲོ་བ་འཁོར་ལོའི་དོན་མཛད་པའི། །སངས་རྒྱས་བདག་ལ་དགོངས་སུ་གསོལ། །འབྲས་གནས་བྱང་ཆུབ་སེམས་དཔའ་དང༌། །སྔགས་ཀྱི་ལྷ་གཞན་གང་ལགས་དང༌། །འཇིག་རྟེན་སྐྱོང་བའི་ལྷ་རྣམས་དང༌། །གང་ཡང་འབྱུང་པོ་མཐུ་ཆེན་དང༌། །སེམས་ཅན་བསྟན་ལ་དགའ་བ་དང༌། །གང་སུ་རྡོ་རྗེའི་སྤྱན་ཅན་རྣམས། །བདག་ལ་དགོངས་པར་མཛད་དུ་གསོལ། །བདག་མིང་འདི་ཞེས་བགྱི་བ་ཡིས།

།ཧེ་ཞེས་བྱ་བའི་དཀྱིལ་འཁོར་ནི། །ཡོ་བྱད་ཅི་འབྱོར་པ་དག་གིས ༑ ༑ འགྲོ་བ་དག་ཕྱིར་བདག་འདྲི་ན། །བདག་དང་སློབ་མར་བཅས་པ་ལ། ། ཐུགས་རྗེས་ཐུགས་དཔག་མཛད་ནས་སུ། །དཀྱིལ་འཁོར་པར་བཅས་ཐམས་ཅད་ཀྱིས ༑ ༑ ཐུགས་རྗེས་དགོངས་ནས་ ¡Ã གནང་བ་ ( ¡¶ ཞ ¡· གནས་པར་ ) མཛོད། །ཅེས་ལན་གསུམ་བརྗོད་ནས་གསོལ་བ་བཏབ་པས། བཅོམ་ལྡན་འདས་ཀྱི་ཞལ་ནས་རིག་པ་འཛིན་པ་ཁྱོད་ཅི་དགའ་བར་བྱོས་ཤིག ཅེས་གནང་བ་བྱིན་པར་བསམ་མོ ༑ ༑ དེ་ནས་བུམ་པ་སྟ་གོན་ནི་ནང་མཆོད་ཀྱིས་བུམ་པ་ལ་གཏོར་ཞིང་ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་བུམ་པ་གཉིས་ཀ་པཾ་ལས་པདྨ་ཨ་ལས་ཟླ་བའི་སྟེང་དུ ་བྷྲཱུཾ་ལས་ རིན་པོ་ཆེའི་བུམ་པ་ལྟོ་བ་ཡངས་ཤིང་ ( ¡¶ ཞ ¡· + རྒྱ་ཆེ་བ། ) མགྲིན་པ་ཕྲ་བ། དཔག་བསམ་གྱི་ཤིང་གིས་ཁར་བརྒྱན་ཞིང་ལྷ་རྫས་ཀྱི་གོས་ཀྱིས་མགྲིན་པ་དཀྲིས་པར་བསྐྱེད་ལ། རྣམ་རྒྱལ་གྱི་བུམ་པའི་ནང་དུ་པཾ་ལས་པདྨ་འདབ་མ་བརྒྱད་པ། ལྟེ་བ་དང་བཅས་པའི་སྟེང་དུ་ཉི་མའི་དཀྱིལ་འཁོར་ལ་ཚངས་པ་ལ་སོགས་པའི་གདན་དང༌། ལས་ཐམས་ཅད་པའི་བུམ་པའི་ནང་དུ་པདྨ་དང་ཉི་མའི་གདན་བསམས་ནས། ཐམས་ཅད་ཀྱི་སྟེང་དུ་ཨཱ་ལི་ཕྲག་གཉིས་གཉིས་ཞུ་བ་ལས་ཟླ་བའི་དཀྱིལ་འཁོར་རེ་རེ་བསམ། ཡང་དེ་རྣམས་ཀྱི་སྟེང་དུ་ཀཱ་ལི་ཕྲག་གཉིས་གཉིས་ལས་ཉི་མའི་དཀྱིལ་འཁོར་རེ་རེ་བསམ། དེ་ནས་རྣམ་རྒྱལ་ཀྱི་བུམ་པའི་ཉི་ཟླ་ཁ་སྦྱོར་དགུའི་བར་དུ། ལྷ་དགུའི་ས་བོན་ལས་སོ་སོའི་ཕྱག་མཚན་ལ་ས་བོན་གྱིས་མཚན་པ་དང༌། ལས་ཐམས་ཅད་པའི་བུམ་པར་ཉི་ཟླའི་བར་དུ་ཧཱུྃ་ལས་སྣ་ཚོགས་རྡོ་རྗེ་ཧཱུྃ་གིས་མཚན་པ་བསམ། སོ་སོའི་གནས་སུ་འདྲེས་པ་ལས། རྣམ་རྒྱལ་གྱི་བུམ་པར་ཀྱེ་རྡོ་རྗེ་ལྷ་དགུ་རང་གིས་བསྒོམས་པ་ལྟར་བསྐྱེད། ལས་ཐམས་ཅད་པའི་བུམ་པར་བདུད་རྩི་འཁྱིལ་པ་སྐུ་མདོག་ལྗང་གུ་ཞལ་གཅིག་ཕྱག་གཉིས་པ་ཕྱག་གཡས་པས་སྣ་ཚོགས་རྡོ་རྗེ་ནམ་མཁའ་ལ་འཕྱར་བ། གཡོན་པས་དེས་ཡུ་བ་བྱས་པའི་དྲིལ་བུ་དཀུར་འཛིན་པ།

ཞབས་གཡས་བསྐུམ་ཞིང་གཡོན་བརྐྱང་བ། སྦྲུལ་དང་རིན་པོ་ཆེས་བརྒྱན་པ་སྟག་གི་ལྤགས་པའི་ཤམ་ཐབས་ཅན་མེ་རི་འབར་བའི་དབུས་ན་བཞུགས་བསམ། ཐམས་ཅད་ཀྱི་སྐྱེ་མཆེད་དང་སྐུ་གསུང་ཐུགས་བྱིན་གྱིས་བརླབ། ཡེ་ཤེས་ཀྱི་འཁོར་ལོ་དགུག་གཞུག་བྱ། དབང་བསྐུར་ནས་རིགས་ཀྱི་བདག་པོས་དབུར་བརྒྱན་ཞིང་བདུད་རྩི་འཁྱིལ་པ་ལ་དོན་ཡོད་གྲུབ་པས་དབུར་བརྒྱན་པའོ། །དེ་ལ་ཕྱི་དང་ནང་དང་ཡིད་ལས་བྱུང་བས་མཆོད། བསྟོད་པ་བྱས་ལ་རང་གི་སྙིང་གའི་ཧཱུྃ་ལས་སྔགས་ཕྲེང་འཕྲོས་པས་གཟུངས་ཐག་ལ་བརྟེན་ནས་བུམ་པའི་ནང་དུ་ཞུགས ༑ ལྷ་སོ་སོའི་ཐུགས་རྒྱུད་བསྐུལ་བས་ཡེ་ཤེས་ཀྱི་བདུད་རྩི་བབ་པས། བུམ་པ་གང་བར་བསམ་ཞིང་གཙོ་བོ་ལ་དེ་བ་པི་ཙུ་དང༌། འཁོར་རྣམས་ལ་སོ་སོའི་སྔགས་བཟླ། ལས་ཐམས་ཅད་པ་ལ་ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ཧཱུྃ་ཕཊ། ཅེས་བཟླ། ཡང་མཆོད་བསྟོད་སྔར་བཞིན་བྱས་ལ་དུང་ཆོས་ནས་ཆུ་བླུགས་པས་ལྷ་ཐམས་ཅད་ཞུ་བར་བསམ། བུམ་པ་སྟ་གོན་ནོ། །དེ་ནས་གཏོར་མ་དང་པོ་དགྱེས་པ་རྡོ་རྗེའི་ཆོ་གས་གཏང༌། གཉིས་པ་ཆོས་སྐྱོང༌། གསུམ་པ་མཁའ་འགྲོ་སྤྱིའི་གཏོར་མས་གཏང༌། དེ་ནས་ཚོགས་བྱིན་གྱིས་བརླབས་ནས། ལོངས་སྤྱོད་པ་དང་ལྷག་མའི་བར་ཚོགས་ཀྱི་འཁོར་ལོ་དང་མཐུན་པར་བྱ། དེ་ནས་མེ་ཏོག་ཚོམ་བུའི་དཀྱིལ་འཁོར་ལ་མཆོད་བསྟོད་

( ¡¶ ཞ ¡· + ནས་ ) བཟོད་པར་གསོལ། ཡི་གེ་བརྒྱ་པ་བརྗོད་ནས་དཀྱིལ་འཁོར་སྟེང་གི་ནམ་མཁའ་ལ་འདེགས་པར་བསམ་ཞིང་ཕྱག་རྒྱ་བཅས་ལ། ཨོཾ་བཛྲོ་ཏིཥྛ་ཞེས་བརྗོད་ནས་ནམ་མཁའ་ལ་བཞུགས་པར་བསམས་ལ་མཆོད་པ་རྒྱུན་མི་ཆད་པར་དབུལ། དེ་ནས་ཉལ་བའི་རྣལ་འབྱོར་བྱས་ལ་དཀྱིལ་འཁོར་གྱི་དྲུང་དུ་ཉལ། གཉིད་སད་པ་དང་ལྡང་བའི་རྣལ་འབྱོར་བྱས་ལ་ཧེ་རུ་ཀའི་ང་རྒྱལ་དང་ལྡན་པས་ཆོས་ཐམས་ཅད་རང་བཞིན་གྱིས་རྣམ་པར་དག་པ་དྲན་པར་བྱས་ལ། ཨོཾ་སྭ་བྷཱ་ཝ་ཤུདྡྷཿསརྦ་དྷརྨཱཿསྭ་བྷཱ་ཝ་ཤུདྡྷོ྅ཧཾ། ཨོཾ་བཛྲ་ཤུདྡྷཿསརྦ་དྷརྨཱ་བཛྲ་ཤུདྡྷོ྅ཧཾ། ཨོཾ་ཡོ་ག་ཤུདྡྷཿསརྦ་དྷརྨཱ་ཡོ་ག་ཤུདྡྷོ྅ཧཾ། ཞེས་བརྗོད་དོ། །དེ་ནས་སྟ་གོན་གྱི་ལྷ་ནམ་མཁའ་ལ་གནས་པ་རྣམས་ལ་མཆོད་བསྟོད་བྱ་ཞིང་མར་མེ་ལ་སོགས་པ་རྒྱུན་མི་ཆད་པར་བཤམ་མོ། །སྟ་གོན་གྱི་ཆོ་གའོ། །དེ་ནས་དགོངས་ཀའི་དུས་སུ་དཀྱིལ་འཁོར་གྱི་དབུས་སུ་གདན་བཟང་པོ་ལ་རས་རིས་བཀྲམ། ཁོར་ཡུག་ཏུ་མཆོད་པ་ཀུན་གཡས་སྐོར་དུ་བཤམ། གཏོར་མ་བཞི་ ( ¡¶ ཞ ¡· + བཞི་ ) དང་ཕྱྀ་རོལ་པའི་གཏོར་མ་ཡང་ལོགས་སུ་བཤམ་མོ།། དེ་ནས་སྟ་གོན་ལྟར་གྲོགས་དང་བཅས་པས་སྔོན་དུ་འགྲོ་བའི་གཏོར་མ་གཏང་ངོ་ ༑ ༑ ཞུ་འབུལ་ནས་བཟླས་པའི་བར་སྟ་གོན་ལྟར་བྱ། དེ་ནས་མཆོད་པ་བྱིན་གྱིས་བརླབས་ནས། དཀྱིལ་འཁོར་ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་རང་གིས་བསྒོམས་པ་ལྟར་སྲུང་བའི་འཁོར་ལོ་ནས་གཞལ་ཡས་ཁང་གདན་དང་བཅས་པ་བསྐྱེད་ལ། གདན་དགུའི་སྟེང་དུ་དུས་གཅིག་ལ་མངོན་བྱང་ཚན་པ་དགུ་ལས་ལྷ་དགུ་ཅིག་ཅར་དུ་བསྐྱེད་ནས་གསལ་གདབ། དེ་ནས་བདག་བསྐྱེད་ཀྱི་དཀྱིལ་འཁོར་དང༌། མདུན་བསྐྱེད་ཀྱི་དཀྱིལ་འཁོར་གསལ་བར་བལྟས་ལ། དཀྱིལ་འཁོར་ལ་དཀྱིལ་འཁོར་གཉིས་སུ་མེད་པར་བསྟིམ་མོ། །དེ་ནས་རང་གི་མདུན་བསྐྱེད་གཙོ་བོ་དང་ཐ་མི་དད་པར་གནས་པའི་མཁའ་གསང་བྱིན་གྱིས་བརླབས་ནས། སྙོམས་པར་ཞུགས་པའི་སྒྲས་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཞལ་དུ་ཞུགས།

ཐུགས་ཀར་ཞུ། གསང་གནས་ནས་བབ ༑ ཡུམ་གྱི་མཁར་དཀྱིལ་འཁོར་རྫོགས་པར་གྱུར་པར་བསམ་མོ། །དེ་ནས་ཨོཾ་ཨཱ༔ཧཱུྃ་ཞེས་བརྗོད་པས་མཁའ་ནང་གི་ལྷ་དགུ་ཕྱིར་འཕྲོས། དེ་ ¡Ã ལས་དཀྱིལ་འཁོར་ ( ¡¶ ཞ ¡· - ལས་དཀྱིལ་འཁོར་ ¡¶ ལུ ¡· + ནས་ལྷ་དགུ་ ) དཔག་ཏུ་མེད་པར་གྱུར། ( ¡¶ ལུ ¡· + ནས ¡¶ ཞ ¡· + འོད་ཟེར་དཔག་ཏུ་མེད་པ་འཕྲོས་གྱུར་ནས་ ) སེམས་ཅན་ཐམས་ཅད་ཀྱི་དོན་བྱས། སེམས་ཅན་རྣམས་ལྷ་དགུའི་རང་བཞིན་དུ་གྱུར། སྤྲོས་པའི་ལྷ་རྣམས་ཚུར་འདུས་རང་གིས་བསྒོམས་པའི་ལྷ་རྣམས་སོ་སོ་ལ་ཐིམ་པར་བསམ། ཡང་མཁའི་རྟེན་གྱི་དཀྱིལ་འཁོར་ཕྱིར་འཕྲོས། དཀྱིལ་འཁོར་དེ་ལས་དཀྱིལ་འཁོར་དཔག་ཏུ་མེད་པར་གྱུར་ནས་སྣོད་ཀྱི་འཇིག་རྟེན་སྦྱངས་གཞལ་ཡས་ཁང་དུ་གྱུར་ནས ༑ བཅུད་ཀྱི་ལྷ་རྣམས་གནས་པར་བསམ། སྤྲོས་པའི་དཀྱིལ་འཁོར་ཚུར་འདུས་རང་གིས་བསྒོམས་པའི་དཀྱིལ་འཁོར་ལ་ཐིམ་པར་བསམ། དེ་ནས་རང་གིས་བསྒོམས་པའི་ལྷ་རྣམས་ཀྱི་མིག་ཏུ་ ¡Ã གཏི་མུག་ ( ¡¶ ཞ ¡· - གཏི་མུག་ ) རྡོ་རྗེ་ལ་སོགས་པའི་སྐྱེ་མཆེད་དང་སྐུ་གསུང་ཐུགས་བྱིན་གྱིས་བརླབ་བོ། །དེ་ནས་རང་གི་སྙིང་གའི་ཧཱུྃ་ལས་འོད་འཕྲོས་པས་སྲུང་བའི་འཁོར་ལོ་ཁ་ཕྱེ་བར་བསམ་ཞིང༌། སླར་བགེགས་མི་འཇུག་པར་བྱ་བའི་ཕྱིར་རྡོ་རྗེ་གསོར་ཞིང་ཨཥྟ་བཟླའོ། །དེ་ནས་སྟ་གོན་གྱི་ལྷ་ལ་མཆོད་བསྟོད་བྱས་ལ། གཽ་རཱི་ལ་སོགས་པ་བཞིས་རང་གི་དཀྱིལ་འཁོར་ལ་བསྟིམ། ཡེ་ཤེས་པ་སྤྱན་དྲངས་ནས། རང་ལ་བསྟིམ་པ་དང་དབང་བསྐུར་ནས་རིགས་བདག་རྣམས་ཀྱི་རྒྱས་གདབ་པ་བསྐྱེད་རིམ་ལྟར་བྱས་ནས། དབང་གི་ལྷ་ཡང་རང་ལ་བསྟིམ་ལ་སྔགས་དང་ཕྱག་རྒྱ་དང་བཅས་པས་སྲུང་འཁོར་ཁ་ཕྱེ་བ་བསྡམས་ལ་བརྟན་པར་བྱའོ། །དེ་ནས་བྱིན་གྱིས་བརླབ་པའི་ཕྱིར་ལྷ་སོ་སོ་ལ་དམིགས་ལ། ཨོཾ་ཤྲཱི་བཛྲ་ཧེ་རུ་ཀ་ཞེས་པ་དང༌། ཨོཾ་ནཾ་བཛྲ་ནཻ་རཱ ཨོཾ་གཾ་བཛྲ་གཽ་རཱི། ཨོཾ་ཙཾ་བཛྲ་ཙཽ་རཱི། ཨོཾ་བཾ་བཛྲ་བེ་ཏཱ་ལཱི། ཨོཾ་གྷཾ་བཛྲ་གྷསྨ་རཱི། ཨོཾ་པཾ་བཛྲ་པུཀྐ་སཱི། ཨོཾ་ཤཾ་བཛྲ་ཤ་བ་རཱི།

ཨོཾ་ལཾ་བཛྲ་ཙཎྜཱ་ལཱི། ཨོཾ་ཌཾ་བཛྲ་ཌོཾ་བི་ནཱི། ཞེས་ཀུན་ལ་ ( ¡¶ ལུ ¡· + སྦྱར་ལ་ ) ས་མ་ཡ་མ་ནུ་པཱ་ལ་ཡ་ཞེས་པ་ལ་སོགས་པ་རྫོགས་པར་བརྗོད་ནས་བྱིན་གྱིས་བརླབ་བོ། །དེ་ནས་རང་ཧེ་རུ་ཀ་ཕྱག་གཉིས་པའི་ང་རྒྱལ་གྱིས་གཙོ་བོའི་ཐུགས་ཀ་ནས་བྱེ་བ ( ¡¶ ཞ ¡·¡¶ ལུ ¡· ལ ) ། དཀྱིལ་འཁོར་གྱི་ཤར་སྒོར་འདུག་ལ་མདུན་བསྐྱེད་ཀྱི་དཀྱིལ་འཁོར་ལ་མཆོད་པ་ཕྱི་དང་ནང་དང་ཡིད་ལས་བྱུང་བས་མཆོད། བསྟོད་པ་རྣམས་ཀྱིས་བསྟོད་དོ། །དེ་ནས་དཀྱིལ་འཁོར་གྱི་དྲུང་དུ་སྒྲུབ་པའི་གྲོགས་ཀྱིས་རྩ་སྔགས་ཟློར་བཅུག་ལ། རང་ཕྱི་རོལ་དུ་སོང་ལ་ཕྱི་རོལ་པའི་གཏོར་མ་གཏང་སྟེ། གཏོར་མ་ཆེན་པོ་སྦྱངས་ལ་བྱིན་གྱིས་བརླབ་པ་མངོན་རྟོགས་བཞིན་བྱས་ནས། གཏོར་མའི་མགྲོན་བསྐྱེད་པའི་ལྷ་དགུའི་དོན་དུ་ཐུགས་རྡོ་རྗེ་སྔོན་པོ་ཕྱག་གཉིས་པ་རྡོ་རྗེ་དྲིལ་བུ་འཛིན་པ། རིག་མ་སྔོན་མོ་གྲི་གུག་དང་ཐོད་པ་འཛིན་པ་བསྐྱེད་དོ། །གཞན་རྣམས་ནི་འདྲའོ། །འབུལ་བའི་སྔགས་ནི། ཨོཾ་ཨིནྡ་མན་ཆད་ཀྱིས་ཆོག་ལ་བསྟོད་པ་ཡང་མི་བསྐྱོད་རྡོ་རྗེ་མན་ཆད་ཀྱིས་བསྟོད་ནས་ཕྲིན་ལས་གཞོལ ( ¡¶ ཞ ¡·¡¶ ལུ ¡· + ལ ) ། རྡོ་རྗེའི་གླུ་བླང༌། བཀྲ་ཤིས་ཀྱི་ཚིགས་བཅད་བརྗོད་ནས་མགྲོན་གྱི་གཙོ་བོ་རྣམས་བཛྲ་མུཿ ཞེས་བརྗོད་ལ་གཤེགས་སུ་གསོལ། འཁོར་བགེགས་ལ་སོགས་པ་རྣམས་རང་རང་གི་གནས་སུ་སོང་བར་བསམས་ལ་ལག་པ་ས་ལ་རེག་ཅིང་སེ་གོལ་གཏོགས་ལ་སརྦ་དུཥྟཱན་གཙྪ་ཞེས་བརྗོད་ནས་རོལ་མོ་དང་བཅས་པས་གཏོར་མ་འབབ་ཆུ་ལ་སོགས་པར་དོར་རོ། །དེ་ནས་རང་དཀྱིལ་འཁོར་གྱི་ཤར་དུ་འདུག་ལ་ཡི་གེ་བརྒྱ་པ་བརྗོད་ནས ༑ བདག་ཉིད་འཇུག་པར་བྱ་སྟེ། དཀྱིལ་འཁོར་མངོན་སུམ་ལྟར་དམིགས་ལ། གཙོ་བོ་དང་བླ་མ་ཐ་མི་དད་པར་བསམས་ནས། དབང་རྫས་སྟེར་བ་ལ་སོགས་པའི་བྱ་བ་རྣམས། གཙོ་བོའི་ཐུགས་ཀ་ནས་འཕྲོས་པའི་ཧེ་རུ་ཀ་ཕྱག་གཉིས་པས་བྱེད་པར་བསམ་ཞིང༌། དངོས་སུ་རང་གིས་བྱས་ལ་ཏིང་ངེ་འཛིན་རྣམས་བསྒོམ་པ་དང་ ༑ སྔགས་དང་ཚིགས་བཅད་རྣམས་རང་གིས་བརྗོད་དོ།

།དེ་ལ་ཐོག་མར་མཎྜལ་ཕུལ་ནས། མེ་ཏོག་བཟུང་ལ་དབང་གི་དོན་དུ་གསོལ་བ་གདབ་པའི་བསམ་པས། བདག་མེད་མ་ཡིས་མགྲིན་འཁྱུད་པའི། །དགའ་ཆེན་ཁྱོད་བདག་སྟོན་པ་སྟེ། །སློབ་དཔོན་ཁྱོད་ནི་དགོངས་སུ་གསོལ། །བྱང་ཆུབ་ཆེན་པོའི་ཚུལ་བསྟན་པ། །མགོན་པོ་ཆེན་པོ་བདག་འཚལ་ལོ། །དམ་ཚིག་དེ་ཉིད་བདག་ལ་སྩོལ ༑ ༑ བྱང་ཆུབ་སེམས་ཀྱང་བདག་ལ་སྩོལ། །སངས་རྒྱས་ཆོས་དང་དགེ་འདུན་ཏེ ༑ ༑ སྐྱབས་གསུམ་དག་ཀྱང་བདག་ལ་སྩོལ། །ཐར་པ་ཆེན་པོའི་གྲོང་མཆོག་ཏུ།། མགོན་པོ་བདག་ནི་གཞུག་ཏུ་གསོལ། །ཞེས་ལན་གསུམ་གསོལ་བ་གདབ་བོ། ། དེ་ནས་བྱང་ཆུབ་ཀྱི་སེམས་གཟུང་བའི་བསམ་པས། དཀོན་མཆོག་གསུམ་ལ་བདག་སྐྱབས་མཆི། །ལ་སོགས་པ་ལན་གསུམ་བརྗོད། དེ་ནས་གསང་སྔགས་ཀྱི་དམ་ཚིག་མ་ལུས་པ་གཟུང་བའི་བསམ་པས། སྲས་བཅས་སངས་རྒྱས་ཐམས་ཅད་དང༌། །ལ་སོགས་པ་ལན་གསུམ་བརྗོད་དོ། །དེ་ནས་རང་གི་གདོང་གཡོགས་པར་བསམ་ཞིང༌། མེ་ཏོག་ཕྲེང་བ་ལག་ཏུ་བཟུང་ལ། ཨ་ཁཾ་བཱི་ར་ཧཱུྃ་ཞེས་བརྗོད་དོ ༑ ༑ དེ་ནས་ལས་ཐམས་ཅད་པའི་ཆུས་རང་ལ་གཏོར་ཞིང༌། ཨ་མྲྀ་ཏ་བརྗོད་ལ་བསང་ ༑ བདུད་རྩི་མྱངས་ནས་ལུས་ངག་ཡིད་གསུམ་བྱིན་གྱིས་བརླབ་པར་བསམས་ལ། ཨོཾ་ཨཱཿཧཱུྃ་ཞེས་བརྗོད། དེ་ནས་བླ་མས་བུ་ཁྱོད་སུ་ཡིན་ཅི་ལ་དགའ་ཞེས་དྲིས་པར་བསམ། སྐལ་བཟང་བདག་བདེ་བ་ཆེན་པོ་ལའོ། །ཞེས་ལན་གདབ ༑ དེས་བུ་ལ་ཅི་ཞིག་བྱ། །ཞེས་དྲིས་པར་བསམ། སངས་རྒྱས་མཆོག་གི་དམ་ཚིག་གོ །ཞེས་ལན་གདབ་བོ། །དེ་ནས་རང་གི་སྙིང་གི་ནང་དུ་ཟླ་བ་ཀུན་རྫོབ་བྱང་ཆུབ་ཀྱི་སེམས་སུ་བསམ། དེའི་སྟེང་དུ་རྡོ་རྗེ་དཀར་པོ་རྩེ་ལྔ་པ་དོན་དམ་པའི་བྱང་ཆུབ་ཀྱི་སེམས་སུ་བསམས་ནས་རྡོ་རྗེ་སྙིང་གར་བཟུང་ལ། ཨོཾ་སརྦ་ཡོ་ག་ཙིཏྟ་ཨུཏྤཱ་ད་ཡཱ་མི། སུ་ར་ཏེ་ས་མ་ཡ་སྟྭཾ་ཧོ་སིདྡྷི་བཛྲ་ཡ་ཐཱ་སུ་ཁཾ། ཞེས་བརྗོད་ནས་གསང་བར་གདམས་པར་བསྒོམ་ཞིང༌། དེང་ཁྱོད་དེ་བཞིན་གཤེགས་པ་ཐམས་ཅད་དང༌། དཔའ་བོ་དང་རྣལ་འབྱོར་མ་ཐམས་ཅད་ཀྱི་རིགས་སུ་ཞུགས་ཀྱི

༑ དེ་བཞིན་གཤེགས་པ་ཐམས་ཅད་ཀྱི་གསང་ཆེན་དམ་པ་འདི། དེ་བཞིན་གཤེགས་པ་ཐམས་ཅད་ཀྱི་དཀྱིལ་འཁོར་དུ་མ་ཞུགས་པ་རྣམས་ཀྱིས་མདུན་དུ་སྨྲ་བ་མི་བྱ་སྟེ། མ་དད་པ་རྣམས་ལ་ཡང་མ་ཡིན་ནོ། །ཞེས་བརྗོད་ལ་དཀྱིལ་འཁོར་གྱི་ཤར་སྒོར་ཞུགས་པར་བསམས་ལ། ཧཱུྃ་ཛཿཧཱུྃ་ཞེས་བརྗོད་དོ། །ཡོལ་བའི་ནང་ དུ་འཇུག་པའི་ཆོ་གའོ། །དེ་ནས་དཀྱིལ་འཁོར ་དུ་འཇུག་ པའི་ཕྱིར། བླ་མས་བདག་དམ་ལ་འཇོག་པར་བསམ་ཞིང༌། རྡོ་རྗེ་སྤྱི་བོར་བཟུང་ལ། ཡེ་ཤེས་གང་གིས་ཁྱོད་དེ་བཞིན་གཤེགས་པ་ཐམས་ཅད་ཀྱི་དངོས་གྲུབ་ཀྱང་ཐོབ་པར་འགྱུར་ན། དངོས་གྲུབ་གཞན་ལྟ་སྨོས་ཀྱང་ཅི་དགོས། དེ་ལྟ་བུའི་རྡོ་རྗེ་ཡེ་ཤེས་བསྐྱེད་པར་བྱའི། ཁྱོད་ཀྱིས་དཀྱིལ་འཁོར་ཆེན་པོ་མ་མཐོང་བ་རྣམས་ཀྱི་མདུན་དུ་སྨྲ་བར་མི་བྱ་སྟེ། བུ་ཁྱོད་དམ་ཚིག་ཉམས་པར་འགྱུར་ཏ་རེ། ཞེས་བརྗོད་པ་ནི་ཕན་ཡོན་གྱི་སྒོ་ནས་སོ ༑ ༑ ཡང་སྙིང་གར་རྡོ་རྗེ་བཟུང་ལ། ཧཱུྃ་རྡོ་རྗེ་སེམས་དཔའ་དེང་ཁྱོད་ཀྱི། །སྙིང་ལ་ཡང་དག་ཞུགས་པར་གྱུར། །གལ་ཏེ་ཚུལ་འདི་སྨྲས་ན་ནི། །དེ་མ་ཐག་ཏུ་བྲལ་ཏེ་གཤེགས། །ཞེས་བརྗོད་ལ་ཡང་སྤྱི་བོར་བཟུང་ནས། འདི་ནི་ཁྱོད་ཀྱི་དམ་ཚིག་གི་རྡོ་རྗེ་སྟེ། གལ་ཏེ་ཚུལ་འདི་སུ་ཡང་རུང་བ་ལ་སྨྲས་ན། འདིས་ཁྱོད་ཀྱི་མགོ་འགས་པར་འགྱུར་རོ། །ཞེས་བྱ་བ་ནི་མ་བསྲུངས་པའི་ཉེས་དམིགས་ཀྱི་སྒོ་ནས་དམ་ལ་བཞག་པའོ། །དེ་ནས་བུམ་པའི་ཆུ་འཐུངས་ལ། འདི་ནི་ཁྱོད་ཀྱི་དམྱལ་བའི་ཆུ། །དམ་ཚིག་འདས་ན་སྲེག་པར་བྱེད། །དམ་ཚིག་བསྲུངས་ན་དངོས་གྲུབ་ནི ༑ ༑ རྡོ་རྗེ་བདུད་རྩིའི་ཆུ་འདིས་འགྲུབ། །ཨོཾ་པཉྩ་ཨ་མྲྀ་ཏ་ཨུ་ད་ཀ་ཋཿཋཿཋཿཧཱུྃ་ཞེས་བརྗོད། གཉིས་ཀའི་སྒོ་ནས་དམ་ལ་གཞག་པའོ། །ཡང་སྤྱི་བོར་རྡོ་རྗེ་བཟུང་ལ ༑ དེང་ཕྱིན་ཆད་བུ་ཁྱོད་ཀྱི་དཔལ་ཧེ་རུ་ཀ་ང་ཡིན་གྱི། ངས་འདི་བྱོས་ཤིག་ཅེས་བྱ་བ་དེ་བུ་ཁྱོད་ཀྱི་བྱ་དགོས་སོ། །ང་ལ་ཡང་བརྙས་པར་མ་བྱེད་ཅིག བྱས་ན་ཡ་ང་བ་མ་སྤངས་པར་འཆི་བའི་དུས་བྱས་ཏེ་སེམས་ཅན་དམྱལ་བ་ཆེན་པོ་ལྟུང་བར་འགྱུར་ཏ་རེ།

ཞེས་བརྗོད་ཅིང༌། བླ་མས་གསུང་བར་བསམ་པ་ནི་བླ་མའི་བཀའ་ཉན་པའི་སྒོ་ནས་དམ་ལ་གཞག་པའོ། །དེ་ནས་ཡེ་ཤེས་དབབ་པའི་ཕྱིར་བླ་མ་དང་དཀྱིལ་འཁོར་ལ་གསོལ་བ་གདབ་པར་བསམ་ཞིང༌། དེ་བཞིན་གཤེགས་པ་ཐམས་ཅད་ཀྱི་བྱིན་གྱིས་རློབས་ཤིག དཔལ་ཧེ་རུ་ཀ་བདག་ལ་དབབ་ཏུ་གསོལ། ཞེས་ལན་གསུམ་གསོལ་བ་གདབ་བོ། །དེ་ནས་ཆོས་ཐམས་ཅད་རང་བཞིན་མེད་པར་སྒྱུ་མ་དང་འདྲ་བར་ ( ¡¶ ཞ ¡·¡¶ ལུ ¡· + དྲན་པར་ ) བྱས་པའི་ངང་ལས། འོག་རླུང་གི་དཀྱིལ་འཁོར་གྱི་སྟེང་དུ་རང་ཉིད་ཧེ་རུ་ཀར་བཞེངས་པར་བསྒོམས་པའི་རྐང་མཐིལ་དུ། ཛྷཻཾ་མེའི་རང་བཞིན་འབར་བ་དང༌། སྙིང་གར་སའི་དཀྱིལ་འཁོར་གྲུ་བཞི་སེར་པོ་ལྗིད་པ་ཧཱུྃ་གིས་མཚན་པ་དང༌། མགྲིན་པར་ཆུའི་དཀྱིལ་འཁོར་དཀར་པོ་ཟླུམ་པོ་ཨཱཿས་མཚན་པ་དང༌། སྤྱི་བོར་རླུང་གི་དཀྱིལ་འཁོར་ལྗང་སྔོན་ཟླ་གམ་ཧས་མཚན་པས་མནན་པ་རྣམས་བསྒོམས་ནས། བླ་མ་ལ་གུས་པ་བྱས་པས་གཙོ་བོའི་ཐུགས་ཀ་ནས་འོད་འཕྲོས་འོག་གི་རླུང་བསྐྱོད། རླུང་གིས་མེ་སྦར། མེ་རྐང་པའི་ནང་ནས་ཞུགས་ཏེ་སོང་བ་ ¡Ã སུམ་མདོར་ ( ¡¶ ཞ ¡· གསུམ་པོ་ ) འདྲེས་ནས་ལུས་ཐམས་ཅད་གང་བས་ནད་དང་བགེགས་དང་རྣམ་པར་རྟོག་པ་རྣམས་བསྲེགས ༑ སྙིང་གའི་ས་ཡང་དམར་པོར་བསྲེགས། མགྲིན་པའི་ཆུ་ཁོལ། སྤྱི་བོའི་རླུང་གིས་མནན། རྐང་འོག་གི་རླུང་གིས་བཏེག ཕྱོགས ་བཅུའི་སངས་ རྒྱས་ཐམས་ཅད་ལུས་ལ་ཆར་ཆེན་པོ་འབབ་པ་བཞིན་བབ་ནས་ལུས་ལ་ཞུགས་པས། ལུས་ངག་ཡིད་གསུམ་སངས་རྒྱས་ཀྱི་སྐུ་གསུང་ཐུགས་ཀྱི་རང་བཞིན་དུ་གྱུར་པར་བསམ་ཞིང༌། ཨོཾ་ཏིཥྛ་མ་ཧཱ་ཀྲོ་དྷ་ཨཱ་བེ་ཤ་ཡ། ¡Ã ཨཱ་བེ་ཤ་ཡ། ( ¡¶ ཞ ¡· - ཨཱ་བེ་ཤ་ཡ། ) སྟྭཾ་བྷ་ཡ། སྟྭཾ་བྷ་ཡ། ར་ར། ¡Ã ར་ར། ( ¡¶ ཞ ¡· - ར་ར། ) ཙ་ལ་ཡ། ཙ་ལ་ཡ། ཧཱུྃ་ཨ་ཧ་ཛྷཻཾ་བདུན་བརྗོད་དོ། །དེས་ཡེ་ཤེས་དབབ་པའོ། །དེ་ནས་བརྟན་པར་བྱ་བའི་ཕྱིར་སྤྱི་བོར་རྡོ་རྗེ་རྒྱ་གྲམ་དུ་བཞག་ནས་ལྷ་རྣམས་བརྟན་པར་བཞུགས་པར་བསྒོམས་ལ། ཨོཾ་ ( ¡¶ ཞ ¡· + བཛྲ་ ) ཏིཥྛ་བཛྲ་ཞེས་བརྗོད་དོ།

།དེ་ནས་བདག་ ( ¡¶ ཞ ¡· + ཉིད་ ) དཀྱིལ་འཁོར་དུ་འཇུག་པའི་ཕྱིར། བླ་མས་དཀྱིལ་འཁོར་གྱི་ལྷ་ལ་གསོལ་བ་འདེབས་པར་བསམ་ཞིང༌། འདི་སྐད་བརྗོད་དོ། །ཧཱུྃ་དེ་བཞིན་གཤེགས་པ་ཀུན་གྱི་གནས།། ཧེ་རུ་ཀ་དཔལ་གྲོང་ཁྱེར་མཆོག །སྙིང་པོའི་དཀྱིལ་འཁོར་འདི་རུ་ནི། །བདག་གི་སློབ་མ་གཞུག་པར་བགྱི། །ལྷ་ཡི་རིགས་ཀྱི་རིམ་པ་དང༌། །བསོད་ནམས་རིམ་པའམ་དེ་བཞིན་ཤོག །རིགས་ནི་གང་གི་སྣོད་དུ་འགྱུར། །འདི་ལ་བསོད་ནམས་ ཅི་ཡོད་པ། །དཀྱིལ་འཁོར་འདིར་ནི་དེ་བཞིན་ཤོག །ཅེས་ལན་གསུམ་བརྗོད་ནས ༑ རང་གིས་གསོལ་བ་གདབ་པའི་བསམ་པས། ཞེ་སྡང་རྡོ་རྗེར་ཕྱག་འཚལ་བསྟོད ༑ ༑ ལ་སོགས་པ་ལན ་གཅིག་བརྗོད་ ནས། རང་གིས་ལྷ་ལ་གསོལ་བ་གདབ་པའི་བསམ་པས་མེ་ཏོག་དབུལ། ཨོཾ་པྲ་ཏཱིཙྪ་བཛྲ་ཧོཿ ཞེས་བརྗོད་ལ་མེ་ཏོག་ཕོག་པའི་ལྷ་དེས་སླར་ཡང་མེ་ཏོག་དེ་རང་གི་སྤྱི་བོར་བཞག་ནས་བྱིན་གྱིས་རློབ་པར་བསམ་ཞིང༌། ཨོཾ་པྲ་ཏི་གྲྀ་ཧྞ་ ¡Ã སྟྭཾ་ཨི་ ( ¡¶ ཞ ¡·¡¶ ལུ ¡· སྭ་མི་ ) མཾ། སཏྭ་མ་ཧཱ་བཱ་ལ་ཨོཾ་ཞེས་གསུངས་བར་བསམ་ཞིང་བརྗོད་དོ། །དེ་ནས་མིག་གཉིས་སུ་ཨོཾ་རེ་རེ་བསམ་ཞིང་ ༑ བླ་མས་འདི་སྐད་དུ། ཨོཾ་རྡོ་རྗེ་སེམས་དཔའ་དེང་ཁྱོད་ཀྱི། །མིག་འབྱེད་པར་ནི་བརྩོན་པར་མཛད། །ཕྱེ་བས་ཐམས་ཅད་མཐོང་འགྱུར་པ། རྡོ་རྗེའི་མིག་ནི་བླ་ན་མེད། །ཧེ་བཛྲ་པ་ཤྱ་ཞེས་གསུངས་ནས་གདོང་གཡོགས་ཕྱེ་བར་བསམ་མོ།། དེ་ནས་བླ་མས་འདི་སྐད་གསུང་ཞིང་དཀྱིལ་འཁོར་བསྟན་པར་བསམ་མོ ( ¡¶ ཞ ¡· ¡¶ ལུ ¡· ལ ) ། །ཐར་པ་ཆེན་པོའི་གྲོང་ཁྱེར་མཆོག །ལྟོས་ཤིག་ལྟོས་ཤིག་སེམས་དཔའ་ཆེ། །མེ་ཏོག་གང་དུ་ལྷུང་གྱུར་པ། །དེ་ནི་ཁྱོད་ཀྱི་ཧེ་རུ་ཀ །དཀྱིལ་འཁོར་བཟང་པོ་འདི་ལ་ལྟོས། །ད་ནི་དད་པ་རབ་ཏུ་སྐྱེད། ཁྱོད་ནི་སངས་རྒྱས་རིགས་སུ་སྐྱེས ༑ ༑ སྔགས་དང་ཕྱག་རྒྱའི་བྱིན་གྱིས་བརླབས། ཁྱོད་ནི་རྣལ་འབྱོར་མ་རིགས་སྐྱེས ༑ ༑ དམ་ཚིག་ཐམས་ཅད་བསྐྱང་བ་དང༌། །སྔགས་རྣམས་ལ་ཡང་བརྩོན་པར་གྱིས ༑ ༑ ཞེས་གསུང་བར་བསམས་ལ་རང་གིས་དཀྱིལ་འཁོར་ལ་རྫོགས་པར་བལྟ་ཞིང༌།

དཀྱིལ་འཁོར་དངོས་སུ་མཐོང་བའི་འདུ་ཤེས་བསྐྱེད། དེ་ནས་བླ་མས་དཀྱིལ་འཁོར་དུ་བཅུག་པའི་བཀའ་དྲིན་དྲན་པར་བྱས་ལ། ཨོཾ་རྡོ་རྗེའི་དཀྱིལ་འཁོར་ཆེན་པོ་ཡི། །དཀྱིལ་འཁོར་དུ་ནི་བདག་ཞུགས་སོ། །ཨོཾ་རྣལ་འབྱོར་དཀྱིལ་འཁོར་ཆེན་པོ་ཡི། །དཀྱིལ་འཁོར་བདག་གི་དེ་རིང་མཐོང༌། །ཨོཾ་གསང་བའི་དཀྱིལ་འཁོར་ཆེན་པོ་ཡི། །དཀྱིལ་འཁོར་དུ་ནི་བདག་དབང་བསྐུར། །ས་མ་ཡ་ཧོཿ ཞེས་ཆེད་དུ་བརྗོད་དོ། །དཀྱིལ་འཁོར་དུ་འཇུག་པའོ། །དེ་ནས་དབང་གི་དོན་དུ་མཎྜལ་ཕུལ་ལ་མེ་ཏོག་བཟུང་ནས། བྱང་ཆུབ་རྡོ་རྗེ་སངས་རྒྱས་ལ། །མཆོད་ཆེན་ཇི་ལྟར་སྩལ་བ་ལྟར། །བདག་ཀྱང་བསྐྱབ་པའི་དོན་གྱི་ཕྱིར། །ནམ་མཁའི་རྡོ་རྗེ་དེང་བདག་སྩོལ། །ཞེས་ལན་གསུམ་གསོལ་བ་གདབ་བོ། །དེ་ནས་དབང་གི་སྔོན་དུ་བཀྲ་ཤིས་པར་བྱ་བའི་ཕྱིར་དཀྱིལ་འཁོར་གྱི་ཤར་ཕྱོགས་སུ་དབང་སྟེགས་ཀྱི་དཀྱིལ་འཁོར་གྱི་ནང་དུ་རིན་པོ་ཆེའི་ཁྲི་པདྨ་དང༌། ཉི་མའི་སྟེང་དུ་རང་ཉིད་ཀྱི་མེ་ཏོག་ཕོག་པའི་ལྷ་དེ་ཡིན་པར་མོས་ལ། དེའི་སྟེང་དུ་གདུགས་དང་ཕྱོགས་ཀུན་ཏུ་མཆོད་པ་ཐམས་ཅད་ཀྱིས་གང་བར་བསམས་ནས། མདུན་གྱི་དཀྱིལ་འཁོར་གྱི་གཙོ་བོའི་ཐུགས་ཀ་ནས་འཕྲོས་པའི་རིགས་ལྔ་འཁོར་དང་བཅས་པས་བདག་ལ་བཀྲ་ཤིས་པའི་ཆོ་ག་མཛད། བྱེ་བྲག་ཏུ་ཧེ་རུ་ཀ་ཕྱག་གཉིས་པ་གཅིག་གིས་བདག་གི་སྡིག་པ་ཐམས་ཅད་ཏིལ་ལ་བསྟིམ་ནས། གཡས་སུ་ཡེ་ཤེས་ཀྱི་མེ་འབར་བའི་ནང་དུ་བསྲེགས་པར་བསམ་ཞིང༌། ཨོཾ་བཛྲ་ཌཱ་ཀ་ཁ་ཁ་ཁཱ་ཧི་ཁཱ་ཧི། སརྦ་པཱ་པཾ། ད་ཧ་ན་བྷསྨི་ཀུ་རུ་

( ¡¶ ཞ ¡·¡¶ ལུ ¡· + ཡེ་ ) སྭཱ་ཧཱ། ཞེས་བརྗོད་དོ། །དྲི་མ་ཐམས་ཅད་ཆུས་བཀྲུས་པར་བསམ་ཞིང༌། གཡོན་པས་ཆུ་བསྐོར་ཞིང་དོར་ལ། ཨོཾ་ཧཱུྃ་ ( ¡¶ ཞ ¡· - ཧཱུྃ་ ) ཌ་ཌི་ཊ་ ( ¡¶ ཞ ¡· + ཧཱུྃ་ ) ཕཊ་ཅེས་བརྗོད་དོ། །བུམ་པའི་སྐྱོར་ཆུས་ནང་གི་དྲི་མ་སྦྱངས་པར་བསམ་ཞིང་འཐུངས་ལ། ཨོཾ་ཧྲཱིཿབི་ཤུདྡྷཿསརྦ་དྷརྨཱཿསརྦ་པཱ་པཾ་ནིཤྩ་སཾ་ཤོ་དྷ་ཡ་སརྦ་བི་ཀལྤ་ཨ་པ་ན་ཡེ་ཧཱུྃ ( ¡¶ ཞ ¡·¡¶ ལུ ¡· + ཕཊ་སྭཱ་ཧཱ ) ། ཞེས་བརྗོད་པའི་མཐར་བདག་མིང་འདི་ཞེས་བྱ་བའི་བྱུར་དང་སྐལ་པ་ངན་པ་ཐམས་ཅད་ཞི་བར་གྱུར་ཅིག ཅེས་བརྗོད་ནས་དབང་གི་ལྷ་དེ་རྣམས་མགྲིན་གཅིག་ཏུ་གསུངས་པར་བསམ་ཞིང༌། ཕུན་སུམ་ཚོགས་པ་ལ་སོགས་པ་བརྗོད་པའི་མཐར་ཤིན་ཏུ་བཀྲ་ཤིས་པར་གྱུར་ཅིག ཨོཾ་སུ་པྲ་ཏིཥྛ་བཛྲཱ་ཡ་སྭཱ་ཧཱ། ཞེས་གསུངས་པར་བསམ་མོ ༑ ༑ བཀྲ་ཤིས་པའི་ཆོ་གའོ། །དེ་ནས་དབང་ ¡Ã གི་ ( ¡¶ ལུ ¡· བསྐུར་བའི་ ) དངོས་གཞི་ལ ༑ ཐོག་མར་སློབ་མའི་དབང་དྲུག་བླང་བའི་དོན་དུ། དབང་རྫས་རྣམས་མདུན་དུ་བཞག་ལ་སྭ་བྷཱ་བའི་སྔགས་ཀྱིས་བདག་དང་དབང་རྫས་བུམ་པ་རྣམས་སྟོང་པར་བསམ། སྟོང་པའི་ངང་ལས་བདག་དང་དབང་རྫས་པདྨ་དང་ཉི་མའི་སྟེང་དུ་ཧཱུྃ་ལས་རྡོ་རྗེ་ཧཱུྃ་གིས་མཚན་པ་ལས་འོད་ཟེར་འཕྲོས་སེམས་ཅན་གྱི་དོན་བྱས། ཚུར་འདུས་པ་ལས་གཉིས་ཀའང་མི་བསྐྱོད་པ་ཀྱེའི་རྡོ་རྗེ་ཞལ་བརྒྱད་ཕྱག་བཅུ་དྲུག་པ་གཡས་པ་བརྒྱད་ཀྱིས་རྡོ་རྗེ། གཡོན་པ་བརྒྱད་ཀྱིས་དེས་ཡུ་བ་བྱས་པའི་དྲིལ་བུ་འཛིན་པ། ཡུམ་མཱ་མ་ཀཱི་ཞལ་གཅིག་ཕྱག་གཉིས་མ་གྲི་གུག་དང་ཐོད་པ་འཛིན་པ། གཉིས་ཀ་སྔོན་པོ་རུས་པ་དང༌། རིན་པོ་ཆེས་བརྒྱན་པར་བསམ། གཉིས་ཀའི་དཔྲལ་བར་ཨོཾ། མགྲིན་པར་ཨཱཿ སྙིང་གར་ཧཱུྃ་བསྒོམ། ཐུགས་ཀའི་ཧཱུྃ་ལས་འོད་འཕྲོས་པས། སངས་རྒྱས་ཐམས་ཅད་མི་བསྐྱོད་པའི་རྣམ་པས་སྤྱན་དྲངས ༑ ཛཿཧཱུྃ་བཾ་ཧོཿས་རང་དང་དབང་རྫས་ལ་བསྟིམ། དབང་རྫས་ལ་དབང་བསྐུར ༑ ཆུ་ལྷག་མ་ཡར་ལུད་པ་ལས་མི་བསྐྱོད་པས་དབུར་བརྒྱན། མི་བསྐྱོད་པ་ཡབ་ཡུམ་སྙོམས་པར་ཞུགས།

འོད་དུ་ཞུ་བ་ལས་བྱུང་བའི་བུམ་པའི་ཆུར་གྱུར། དེ་ནས་དཀྱིལ་འཁོར་ལས་སྤྲུལ་པའི་དབང་གི་ལྷ་རིགས་ལྔ། ཡུམ་བཞི། བྱང་ཆུབ་སེམས་དཔའ་བརྒྱད། ཁྲོ་བོ་བཅུ། ལྷ་མོ་དྲུག་མདུན་དུ་བཞུགས་པར་བསྒོམས་ལ། ཨོཾ་སརྦ་ཏ་ཐཱ་ག་ཏ་ཨ་བྷི་ཥིཉྩནྟུ་མཱཾ། ཞེས་གསོལ་བ་བཏབ་པས་རིགས་ལྔས། དབང་རྫས་ཀྱི་བུམ་པའི་ཆུས་སྤྱི་བོ་ནས་དབང་བསྐུར་བར་བསམ་ཞིང་ ༑ སངས་རྒྱས་རྣམས་ནི་ཐམས་ཅད་ཀྱི། །ལ་སོགས་པའི་མཐར། ཨོཾ་བཛྲཱི་བྷ་ཝ་ཨ་བྷི་ཥིཉྩ་ཧཱུྃ་ཞེས་གསུང་ཞིང༌། རིག་མས་རྡོ་རྗེའི་གླུ་ལེན། བྱང་ཆུབ་སེམས་དཔས་བཀྲ་ཤིས་བརྗོད། ཁྲོ་བོས་བགེགས་བསྐྲད། ལྷ་མོས་མཆོད་པར་བསམ། དངོས་སུ་སྤྱི་བོར་བུམ་པའི་ཆུས་གཏོར། བུམ་པའི་ཆུས་རྐང་མཐིལ་ཡན་ཆད་གང་ ༑ དྲི་མ་ཐམས་ཅད་དག ཆུ་ལྷག་མ་ཡར་ལུད་པ་ལས་མི་བསྐྱོད་པས་དབུར་བརྒྱན་པར་བསམ། དེ་ནས་ལྷ་མོ་རྣམས་ཀྱིས་མཆོད་པར་བསམཞིང༌། དངོས་སུ་རང་ལ་མཆོད་པར་བྱའོ། །ཆུའི་དབང་ཐོབ། ཞེ་སྡང་དག རྣམ་པར་ཤེས་པ་གནས་གྱུར། །མེ་ལོང་ལྟ་བུའི་ཡེ་ཤེས་མངོན་དུ་བྱས། མི་བསྐྱོད་པའི་བག་ཆགས་རྒྱུད་ལ་བཞག་པར་བསམ་མོ། །ཡང་སྭ་བྷཱ་ཝས་བདག་དང་དབུ་རྒྱན་སྟོང་པར་བསམ ༑ སྟོང་པའི་ངང་ལས་གཉིས་ཀ་པདྨ་དང་ཉི་མའི་སྟེང་དུ་ཨཾ་ལས་རིན་པོ་ཆེ་ཨཾ་གིས་མཚན་པ་ལས་འོད་ཟེར་འཕྲོས། སེམས་ཅན་གྱི་དོན་བྱས་ཚུར་འདུས་པ་ལས་ ( ¡¶ ཞ ¡·¡¶ ལུ ¡· + གཉིས་ཀ་ ) རིན་ཆེན་འབྱུང་ལྡན་དགྱེས་པའི་རྡོ་རྗེ་ཞལ་བརྒྱད་ཕྱག་བཅུ་དྲུག་པ་གཡས་པ་བརྒྱད་ཀྱིས་རིན་པོ་ཆེ། གཡོན་པ་བརྒྱད་ཀྱིས་དེས་ཡུ་བ་བྱས་པའི་དྲིལ་བུ་འཛིན་པ། ཡུམ་རིན་ཆེན་སྒྲོལ་མ་གྲི་གུག་དང་ཐོད་པ་འཛིན་པ ༑ གཉིས་ཀའང་སེར་པོ་རུས་པ་དང་རིན་པོ་ཆེས་བརྒྱན་ ¡Ã པར་བསམས་ལ ( ¡¶ ཞ ¡·¡¶ ལུ ¡· པའི་ ) དཔྲལ་བར་ཨོཾ་ལ་སོགས་པས་གནས་གསུམ་བྱིན་གྱིས་བརླབ། གཉིས་ཀ་ལའང་ཡེ་ཤེས་པ་བསྟིམ། དབང་རྫས་ལ་དབང་བསྐུར༌། དེ་ཞུ་བ་ལས་བྱུང་བའི་དབུ་རྒྱན་དུ་གྱུར་པར་བསམ། དེ་ནས་དབང་གི་ལྷ་རྣམས་ལ་སྔར་བཞིན་གསོལ་བ་གདབ་པས་དབུ་རྒྱན་སྤྱི་བོར་བཞག་ནས།

སངས་རྒྱས་རྣམས་ནི་ཐམས་ཅད་ཀྱི། །གསང་གསུམ་གནས་ལས་བྱུང་བ་ཡི། ཁམས་གསུམ་ཀུན་གྱིས་ཕྱག་བྱས་པ། །རིན་ཆེན་དབང་བསྐུར་ཆེན་པོ་སྦྱིན། །ཨོཾ་བཛྲ་མུ་ཀུ་ཊ་ཨ་བྷི་ཥིཉྩ་མི ༑ བཛྲ་རཱ་ག་ཏ་བཛྲ་ཤ་ལི་ཧོ། ཞེས ་གསུངས་ ནས་དབང་བསྐུར། ཡང་བུམ་པའི་ ཆུས་ཀྱང་སྔར་བཞིན་དབང་བསྐུར། རྐང་མཐིལ་ཡན་ཆད་གང༌། དྲི་མ་ཐམས་ཅད་དག ཆུ་ལྷག་མ་ཡར་ལུད་པ་ལས་རིན་ཆེན་འབྱུང་ལྡན་གྱིས་དབུར་བརྒྱན། དེ་ནས་ལྷ་མོ་རྣམས་ཀྱིས་མཆོད་པར་བསམ་ཞིང༌། དངོས་སུ་མཆོད་པར་བྱ། དབུ་རྒྱན་གྱི་དབང་ཐོབ། ང་རྒྱལ་དང་སེར་སྣ་དག ཚོར་བ་གནས་གྱུར། མཉམ་པ་ཉིད་ཀྱི་ཡེ་ཤེས་མངོན་དུ་བྱས། རིན་ཆེན་འབྱུང་ལྡན་གྱི་བག་ཆགས་རྒྱུད་ལ་བཞག་པར་བསམ་མོ། །ཡང་སྭ་བྷཱ་ཝས་བདག་དང་དབང་རྫས་རྡོ་རྗེ་སྟོང་པར་བསམ ༑ སྟོང་པའི་ངང་ལས་གཉིས་ཀ་པདྨ་དང་ཉི་མའི་སྟེང་དུ། ཛྲཱིཾ་ལས་པདྨ་ཛྲཱི་གིས་མཚན་པ་ལས་འོད་ཟེར་འཕྲོས་སེམས་ཅན་གྱི་དོན་བྱས་ཚུར་འདུས་པ་ལས་གཉིས་ཀ་འོད་དཔག་མེད་དགྱེས་པའི་རྡོ་རྗེ་ཞལ་བརྒྱད་ཕྱག་བཅུ་དྲུག་པ་གཡས་པ་བརྒྱད་ཀྱིས་པདྨ། གཡོན་པ་བརྒྱད་ཀྱིས་དེས་ཡུ་བ་བྱས་པའི་དྲིལ་བུ་འཛིན་པ། ཡུམ་གོས་དཀར་མོ་གྲི་གུག་དང་ཐོད་པ་འཛིན་པ། གཉིས་ཀ་དམར་པོ་རུས་པ་དང་རིན་པོ་ཆེས་བརྒྱན་པར་བསམས་པའི་གནས་གསུམ་བྱིན་གྱིས་བརླབ། གཉིས་ཀ་ལ་ཡེ་ཤེས་པ་བསྟིམ། དབང་རྫས་ལ་དབང་བསྐུར། དེ་ཞུ་བ་ལས་བྱུང་བའི་རྡོ་རྗེར་གྱུར་པར་བསམ། དེ་ནས་དབང་གི་ལྷ་རྣམས་ལ་སྔར་བཞིན་གསོལ་བ་བཏབ་པས། ལག་པ་གཡས་པར་རྡོ་རྗེ་གཏད་ནས། སངས་རྒྱས་ཀུན་གྱི་རྡོ་རྗེའི་དབང༌། །དེ་རིང་ཁྱོད་ལ་བསྐུར་བར་བྱ། །སངས་རྒྱས་ཀུན་ཏུ་རབ་བསྒྲུབ་ཕྱིར ༑ ༑ རྡོ་རྗེ་འདི་ནི་ཁྱོད་ཀྱིས་ལོང༌། །མ་ཧཱ་བཛྲ་ཧཱུྃ་ཞེས་གསུངས་ནས་དབང་བསྐུར ༑ ཡང་བུམ་པའི་ཆུས་སྔར་བཞིན་དབང་བསྐུར། རྐང་མཐིལ་ཡན་ཆད་གང་ ༑ དྲི་མ་ཐམས་ཅད་དག ཆུ་ལྷག་མ་ཡར་ལུད་པ་ལས་འོད་དཔག་མེད་ཀྱིས་དབུར་བརྒྱན་པར་བསམ། དེ་ནས་ལྷ་མོ་རྣམས་ཀྱིས་མཆོད་པར་བསམ་ཞིང༌།

དངོས་སུ་མཆོད་པ་བྱ། རྡོ་རྗེའི་དབང་ཐོབ། འདོད་ཆགས་དག འདུ་ཤེས་གནས་གྱུར ༑ སོ་སོར་རྟོག་པའི་ཡེ་ཤེས་མངོན་དུ་བྱས། འོད་དཔག་མེད་ཀྱི་བག་ཆགས་རྒྱུད་ལ་བཞག་པར་བསམ་མོ། །ཡང་སྭ་བྷཱ་ཝས་བདག་དང་དབང་རྫས་དྲིལ་བུ་སྟོང་པར་བསམ། སྟོང་པའི་ངང་ལས་གཉིས་ཀ་པདྨ་དང་ཉི་མའི་སྟེང་དུ། ཁཾ་ལས་རལ་གྲི་ཁཾ་གིས་མཚན་པ་ལས་འོད་ཟེར་འཕྲོས་པས་སེམས་ཅན་གྱི་དོན་བྱས། ཚུར་འདུས་པ་ལས་གཉིས་ཀ་དོན་ཡོད་གྲུབ་པ་དགྱེས་པའི་རྡོ་རྗེ་ཞལ་བརྒྱད་ཕྱག་བཅུ་དྲུག་པ་གཡས་པ་བརྒྱད་ན་རལ་གྲི། གཡོན་པ་བརྒྱད་ཀྱིས་དེས་ཡུ་བ་བྱས་པའི་དྲིལ་བུ་འཛིན་པ། ཡུམ་དམ་ཚིག་སྒྲོལ་མ་གྲི་གུག་དང་ཐོད་པ་འཛིན་པ། གཉིས་ཀ་ལྗང་གུ་རུས་པ་དང་རིན་པོ་ཆེས་བརྒྱན་པར་བསམས་པའི་གནས་གསུམ་བྱིན་གྱིས་བརླབ། གཉིས་ཀ་ལ་ཡེ་ཤེས་པ་བསྟིམ། དབང་རྫས་ལ་དབང་བསྐུར ༑ དེ་ཞུ་བ་ལས་བྱུང་བའི་དྲིལ་བུར་གྱུར་པར་བསམ། དེ་ནས་དབང་གི་ལྷ་རྣམས་ལ་སྔར་བཞིན་གསོལ་བ་བཏབ་པས་ལག་པ་གཡོན་པར་དྲིལ་བུ་གཏད་ནས ༑ ཨོཾ་བཛྲ་ཨ་དྷི་པ་ཏི་སྟྭཾ། ཨ་བྷི་ཥིཉྩ་མི་ཏིཥྛ་བཛྲ་ས་མ་ཡ་སྟྭཾ། ཞེས་གསུངས་ནས་དབང་བསྐུར། ཡང་བུམ་པའི་ཆུས་སྔར་བཞིན་དབང་བསྐུར། རྐང་མཐིལ་ཡན་ཆད་གང༌། དྲི་མ་ཐམས་ཅད་དག ཆུ་ལྷག་མ་ཡར་ལུད་པ་ལས་དོན་ཡོད་གྲུབ་པས་དབུར་བརྒྱན། དེ་ནས་ལྷ་མོ་རྣམས་ཀྱིས་མཆོད་པར་བསམ་ཞིང༌། དངོས་སུ་མཆོད་པ་བྱ། དྲིལ་བུའི་དབང་ཐོབ། ཕྲག་དོག་དག འདུ་བྱེད་གནས་གྱུར ༑ བྱ་བ་གྲུབ་པའི་ཡེ་ཤེས་མངོན་དུ་བྱས། དོན་ཡོད་གྲུབ་པའི་བག་ཆགས་རྒྱུད་ལ་བཞག་པར་བསམ་མོ། །ཡང་སྭ་བྷཱ་ཝས་བདག་ཉིད་སྟོང་པར་བསམ། སྟོང་པའི་ངང་ལས་པདྨ་དང་ཉི་མའི་སྟེང་དུ་རང་ཉིད་བྷྲཱུཾ་ལས་འཁོར་ལོ་བྷྲཱུཾ་གྱིས་མཚན་པར་བསམ། དེ་ལས་འོད་ ཟེར་འཕྲོས་སེམས་ ཅན་གྱི་དོན་བྱས། ཚུལ་འདུས་པ་ལས་རང་ཉིད་རྣམ་པར་སྣང་མཛད་དགྱེས་པའི་རྡོ་རྗེ་ཞལ་བརྒྱད་ཕྱག་བཅུ་དྲུག་པ། གཡས་པ་བརྒྱད་ཀྱིས་འཁོར་ལོ། གཡོན་པ་བརྒྱད་ཀྱིས་དེས་ཡུ་བ་བྱས་པའི་དྲིལ་བུ་འཛིན་པ།

ཡུམ་སངས་རྒྱས་སྤྱན་མ་གྲི་གུག་དང་ཐོད་པ་འཛིན་པ། གཉིས་ཀ་དཀར་པོ་རུས་པ་དང་རིན་པོ་ཆེས་བརྒྱན་པར་བསམ། གནས་གསུམ་བྱིན་གྱིས་བརླབ། ཡེ་ཤེས་པ་བསྟིམ། དབང་གི་ལྷ་རྣམས་ལ་སྔར་བཞིན་གསོལ་བ་བཏབ་པས། སངས་རྒྱས་རྣམས་ཀྱིས་བདག་གི་སྤྱི་བོར་རྡོ་རྗེ་དྲིལ་བུ་བཞག་ནས ༑ ཨོཾ་བཛྲ་སཏྭ་སྟྭཾ་ཨ་བྷི་ཥིཉྩཱ་མི་བཛྲ་ནཱ་མ་ཨ་བྷི་ཥེ་ཀ་ཏ་ཀྱེ་དཔལ་ཆེ་གེ་མོ་རྡོ་རྗེ་ཞེས་བྱ་བའི་དེ་བཞིན་གཤེགས་པའོ། །ཞེས་གསུངས་ནས་དབང་བསྐུར། ཡང་བུམ་པའི་ཆུས་ཀྱང་དབང་བསྐུར། རྐང་མཐིལ་ཡན་ཆད་གང༌། དྲི་མ་ཐམས་ཅད་དག ཆུ་ལྷག་མ་ཡར་ལུད་པ་ལས་ ( ¡¶ ཞ ¡· + ལུས་ ) རྣམ་པར་སྣང་མཛད་ཀྱིས་དབུར་བརྒྱན་པར་བསམ། དེ་ནས་ལྷ་མོ་རྣམས་ཀྱིས་མཆོད་པར་བསམ་ཞིང་དངོས་སུ་མཆོད་པ་བྱ། མིང་གི་དབང་ཐོབ་གཏི་མུག་དག་གཟུགས་ཀྱི་ཕུང་པོ་གནས་གྱུར། ཆོས་ཀྱི་དབྱིངས་ཀྱི་ཡེ་ཤེས་མངོན་དུ་བྱས། རྣམ་པར་སྣང་མཛད་ཀྱི་བག་ཆགས་རྒྱུད་ལ་བཞག་པར་བསམ ( ¡¶ ཞ ¡·¡¶ ལུ ¡· + མོ། ) ། དེ་ལྟར་རིག་པའི་དབང་ལྔ་ཐོབ་ནས་བླ་མས། དངོས་ཀུན་གང་དང་གང་སྣང་བ། །གཙོ་དེ་རང་གི་ལྷག་པའི་ལྷ། །ཆོས་རྣམས་རང་བཞིན་རྣམ་དག་པ། །སངས་རྒྱས་ཡེ་ཤེས་བལྟ་བར་གྱིས། །ཞེས་གསུངས་པར་བསམ་ལ། དེའི་དོན་ཡང་ཆོས་ཐམས་ཅད་སངས་རྒྱས་རིགས་ལྔའི་ངོ་བོར་ཤེས་པར་བྱེད་པའོ། །དེ་ནས་དྲུག་པ་རྡོ་རྗེ་འཆང་ཆེན་པོའི་དབང་བསྐུར་བར་བྱ་བའི་ཕྱིར། སྭ་བྷཱ་ཝའི་སྔགས་ཀྱིས་སྟོང་པར་བསམས་ལ། སྟོང་པའི་ངང་ལས་པདྨ་དང་ཟླ་བའི་སྟེང་དུ་ཧཱུྃ་ལས་རྡོ་རྗེ་དཀར་པོ་ཧཱུྃ་གིས་མཚན་པ་ལས་འོད་འཕྲོས ༑ སེམས་ཅན་གྱི་དོན་བྱས། ཚུར་འདུས་པ་ལས་རང་ཉིད་རྡོ་རྗེ་སེམས་དཔའ་ ¡Ã སྐུ་མདོག་ ( ¡¶ ཞ ¡·¡¶ ལུ ¡· - སྐུ་མདོག་ ) དཀར་པོ་ཞལ་གཅིག་ཕྱག་གཉིས་པ་གཡས་པས་རྡོ་རྗེ། གཡོན་པས་དྲིལ་བུ་འཛིན་པས་ཡུམ་ལ་འཁྱུད་པ། ཡུམ་རྡོ་རྗེ་སྙེམས་མ་དཀར་མོ་གྲི་གུག་དང་ཐོད་པ་འཛིན་པ་གཉིས་ཀའང་རུས་པ་དང་རིན་པོ་ཆེས་བརྒྱན་པར་བསམ། དེའི་གནས་གསུམ་བྱིན་གྱིས་བརླབ།

ཡེ་ཤེས་པ་བསྟིམ ༑ དབང་གི་ལྷ་རྣམས་ལ་གསོལ་བ་བཏབ་པས་སངས་རྒྱས་ཐམས་ཅད་ཀྱི་ཡེ་ཤེས་བསྡུས་པ་ལས་གྲུབ་པའི་རྡོ་རྗེ་ལག་པར་གཏད་ནས། འདི་དེ་སངས་རྒྱས་ཐམས་ཅད་དེ། །རྡོ་རྗེ་སེམས་དཔའི་ཕྱག་ན་གནས། ཁྱོད་ཀྱི་ཀྱང་ནི་རྟག་ཏུ་ཟུངས ༑ ༑ ཕྱག་ན་རྡོ་རྗེའི་བརྟུལ་ཞུགས་བརྟན། །ཨོཾ་སརྦ་ཏ་ཐཱ་ག་ཏ་སིདྡྷི་བཛྲ་ས་མ་ཡ་སྟྭཾ་ཨེ་ཥ་དྷ་ར་ཡ་མི་ཧི་ཧི་ཧི་ཧི་ཧཱུྃ་ཞེས་གསུང་ཞིང་རིགས་ཐམས་ཅད་ཀྱི་བདག་པོར་དབང་བསྐུར་བར་བསམས་ལ། རྡོ་རྗེ་སྙིང་གར་བཟུང་ནས་སྙིང་གར་ཡང་དེ་དང་འདྲ་བའི་ཧེ་རུ་ཀ་བསམ་མོ། །ཡང་བུམ་པའི་ཆུས་ཀྱང་དབང་བསྐུར་བས་དྲི་མ་ཐམས་ཅད་དག དབང་ཐམས་ཅད་ཐོབ། ཆུའི་ལྷག་མ་ཡར་ལུད་པ་ལས་རྡོ་རྗེ་སེམས་དཔས་དབུར་བརྒྱན་པར་བསམ་མོ། །དེ་དག་གིས་རྡོ་རྗེ་སློབ་མའི་དབང་ཐོབ་པར་བྱས་སོ། །དེ་ནས་རྡོ་རྗེ་སློབ་དཔོན་གྱི་དབང་བླང་བའི་ཕྱིར། བླ་མ་དཀྱིལ་འཁོར་གྱི་གཙོ་བོ་དང་ཐ་མི་དད་པར་སྤྲུལ་པའི་སྐུར་བལྟས་ནས་མཎྜལ་ཕུལ་ལ། མེ་ཏོག་བཟུང་ནས། མི་ལྡོག་འཁོར་ལོའི་དབང་བསྐུར་བ། ། མགོན་པོ་བདག་ལ་སྩལ་ནས་ཀྱང༌། །འཁོར་ལོ་ལྷ་ཡི་དེ་ཉིད་དང༌། །སློབ་དཔོན་ཕྲིན་ལས་ཡོངས་སུ་གསུངས། །སངས་རྒྱས་ཀུན་གྱི་དམ་ཚིག་དང༌། །སྡོམ་པའང་བླ་ན་མེད་པ་གསུངས། །ཞེས་གསོལ་བ་གདབ་བོ། །དེ་ནས་རང་དཀྱིལ་འཁོར་གྱི་ཤར་ཕྱོགས་སུ་རིན་པོ་ཆེའི་ཁྲི་པདྨ་དང་ཉི་མའི་གདན་དང༌། སྟེང་ན་གདུགས་དཀར་པོ་གསེར་གྱི་ཡུ་བ་ཅན་དང༌། རྒྱལ་མཚན་དང༌། འཕན་དང༌། བ་དན་དང༌། རྔ་ཡབ་ནོར་བུའི་ཡུ་བ་ཅན་དང༌། ཕྱོགས་ཀུན་ཏུ་ཆུ་བཞི་སྔོན་དུ་འགྲོ་བའི་མཆོད་པ་ལྔ་དང༌། མཆོད་པ་རྣམས་ཀྱིས་ཡོངས་སུ་བསྐོར་བར་བསམ་མོ། ། ¡Ã སྟེང་གི་ནམ་མཁའ་ལ་སྔར་གྱི་དབང་གི་ལྷ་རྣམས་དང༌། གཞན་ཡང་སངས་རྒྱས་དང་བྱང་ཆུབ་སེམས་དཔས་གང་བར་བསམ་མོ། ། ( ¡¶ ཞ ¡· - སྟེང་གི་་་་་་་བསམ་མོ ༑༑ ) དེ་ནས་རང་གདན་གྱི་སྟེང་ན་སྐད་ཅིག་གིས་རྡོ་རྗེ་འཆང་ཆེན་པོ་སྐུ་མདོག་སྔོན་པོ་ཞལ་གཅིག་ཕྱག་གཉིས་པ་རྡོ་རྗེ་དང་དྲིལ་བུ་འཛིན་པས་ཡུམ་ལ་འཁྱུད་པ

༑ ཡུམ་རྡོ་རྗེ་སྙེམས་མ་སྔོན་མོ་གྲི་གུག་དང་ཐོད་པ་འཛིན་པས་ཡབ་ལ་འཁྱུད་པ ༑ གཉིས་ཀའང་རུས་པ་དང་རིན་པོ་ཆེས་བརྒྱན་པར་བསྐྱེད་ལ། མིག་ཏུ་གཏི་མུག་རྡོ་རྗེ་མ་ལ་སོགས་པའི་སྐྱེ་མཆེད་དང་སྐུ་གསུང་ཐུགས་བྱིན་གྱིས་བརླབས་ནས ༑ སངས་རྒྱས་ཐམས་ཅད་རང་ལ་བསྟིམ། བླ་མ་དང་དབང་གི་ལྷ་ལ་སླར་ཡང་གསོལ་བ་གདབ་པས། བླ་མས་སངས་རྒྱས་ཐམས་ཅད་ཀྱི་ཐུགས་ཀྱི་རང་བཞིན་རྡོ་རྗེ་རང་གི་ལག་པ་གཡས་པར་གཏད་ནས། འདི་དེ་སངས་རྒྱས་ཐམས་ཅད་དེ། །རྡོ་རྗེ་སེམས་དཔའི་ཕྱག་ན་གནས། ཁྱོད་ཀྱིས་ཀྱང་ནི་རྟག་ཏུ་ཟུངས། ། ཕྱག་ན་རྡོ་རྗེའི་བརྟུལ་ཞུགས་བརྟན། །ཨོཾ་སརྦ་ཏ་ཐཱ་ག་ཏ་སིདྡྷི་བཛྲ་ས་མ་ཡ་སྟྭཾ། ཨེ་ཥ་དྷ་ར་ཡ་མི་ཧི་ཧི་ཧི་ཧི་ཧཱུྃ་ཞེས་གསུང་ཞིང་བྱིན་ནས། དེ་ཁོ་ན་ཉིད་ནི་འདི་སྐད་ཅེས། །ཐོག་མཐའ་མེད་པའི་སེམས་དཔའ་ནི། །རྡོ་རྗེ་སེམས་དཔའ་དགའ་བ་ཆེ། །ཀུན་ཏུ་བཟང་པོ་ཀུན་བདག་ཉིད། །རྡོ་རྗེ་སྙེམས་མའི་བདག་པོས་བདག། བཅོམ་ལྡན་འདས་དཔལ་མཆོག་དང་པོའི་སྐྱེས་བུའོ། །ཨོཾ་མ་ཧཱ་བཛྲ་ཧཱུྃ་ཞེས་གསུངས་ཞིང༌། དེའི་དོན་ཡང་སངས་རྒྱས་ཐམས་ཅད་ཀྱི་ཐུགས་ཀྱི་རང་བཞིན་ཐོག་མ་ ( ¡¶ ཞ ¡·¡¶ ལུ ¡· མཐའ་ ) མེད་པའི་བྱང་ཆུབ་ཀྱི་སེམས་སྤྲོས་པ་ཐམས་ཅད་ལས་གྲོལ་བ་ཡིན་ལ། དེ་རྡོ་རྗེ་འདིས་མཚོན་པ་ཡིན་ཞིང་རང་གི་སེམས་ཀྱང་དེའི་རང་བཞིན་ཡིན་སྙམ་དུ་བསམ་མོ། །དེ་ནས་གསུང་གི་རང་བཞིན་དྲིལ་བུ་བདག་གི་ལག་པ་གཡོན་པར་གཏད་ནས། འདི་ནི་རྣལ་འབྱོར་མ་ཀུན་གྱི། །ཤེས་རབ་དབྱངས་ཀྱི་རྗེས་འགྲོར་བཤད། ཁྱོད་ཀྱིས་ཀྱང་ནི་རྟག་ཏུ་ཟུངས། །བྱང་ཆུབ་མཆོག་ཏུ་རྒྱལ་བས་བཞེད། །ཨཿཞེས་གསུང་ཞིང་བྱིན་ནས། དེ་ཁོ་ན་ཉིད་ནི། སྲིད་པ་ངོ་བོ་ཉིད་ཀྱིས་དག །ངོ་བོ་ཉིད་ཀྱིས་སྲིད་བྲལ་བྱས། །རང་བཞིན་དག་པའི་སེམས་ལྡན་པ། །སྲིད་པ་དམ་པ་བྱེད་པར་འགྱུར། །ཞེས་གསུང་པར་བསམ། དེའི་དོན་ཡང༌། སངས་རྒྱས་ཐམས་ཅད་ཀྱི་གསུང་སྲིད་པ་ངོ་བོ་ཉིད་ཀྱིས་དག་པ་སྟོན་པར་བྱེད་པ།

དབྱངས་ཀྱི་ཡན་ལག་དྲུག་ཅུ་ཡིན་ལ། དེ་དྲིལ་བུ་འདིས་མཚོན་ཞིང་རང་གི་ངག་ཀྱང་དེའི་རང་བཞིན་ཡིན་སྙམ་དུ་བསམ་མོ། །དེ་ནས་རང་གི་ཕྱག་རྒྱ་རྡོ་རྗེ་སྙེམས་མ་ལོ་བཅུ་དྲུག་ལོན་པའི་རྣམ་པ་ཅན་དང་མཉམ་པར་སྦྱོར་བར་བསམ་ཞིང་བླ་མས། རྡོ་རྗེ་ཆེ་དང་དྲིལ་བུ་ཆེ། །ཟུངས་ཤིག་རྡོ་རྗེར་བྱིན་གྱིས་བརླབ། །དེ་རིང་རྡོ་རྗེ་སློབ་དཔོན་གྱུར། །སློབ་མའི་ཚོགས་རྣམས་བསྡུ་བར་གྱིས ༑ ༑ ཞེས་གསུངས་པར་བསམ་ཞིང༌། དེའི་དོན་ཡང་རང་གི་ལུས་ལྷའི་སྐུ་ཕྱག་རྒྱ་དང་གཉིས་སུ་མེད་པ་དེ་ཉིད་སངས་རྒྱས ་ཐམས་ཅད་ ཀྱི་སྐུའི་རང་བཞིན་ ( ¡¶ ཞ ¡· + ཡིན་སྙམ་ ) དུ་དྲན་པར་བྱའོ། །དེ་ནས་བླ་མས་ཕྱག་རྒྱའི་དེ་ཁོ་ན་ཉིད་རྒྱས་པར་གསུང་བར་བསམ་ཞིང༌། སྲིད་པའི་བདེ་བ་ཤིན་ཏུ་ཆུང༌། །སྡུག་བསྔལ་ཆེན་པོ་དག་བྱའི་ཕྱིར། །ཤིན་ཏུ་བདེ་བ་དམ་པའི་ཐབས། །དམ་ཚིག་འདི་ནི་ཁྱོད་ཀྱིས་ཟུངས ༑ ༑ འདོད་པའི་ལོངས་སྤྱོད་ཐམས་ཅད་ལ། །ཅི་འདོད་པར་ནི་བསྟེན་བཞིན་དུ

༑ ༑ རང་གིས་ལྷག་པའི་ལྷ་སྦྱོར་བས། །བདག་དང་གཞན་ལ་མཆོད་པར་གྱིས།། དེ་བཞིན་གཤེགས་པ་ཐམས་ཅད་ཀྱིས། །འདའ་བ་རུ་ནི་མི་མཛད་པས། །ཕྱག་རྒྱའི་དམ་ཚིག་ཅེས་སུ་བསྒྲགས། །ཡིད་ཀྱི་ལུས་ནི་བརྟན་ཕྱིར་རོ། །ཞེས་བརྗོད་ཅིང་དེའི་དོན་དྲན་པར་བྱའོ། །དོན་བསྡུས་པས་རྡོ་རྗེ་ཐུགས་ཀྱི་དམ་ཚིག དྲིལ་བུ་གསུང་གི་དམ་ཚིག རང་ལྷའི་སྐུ་ཕྱག་རྒྱའི་དམ་ཚིག་སྟེ་དམ་ཚིག་གསུམ་དང་མི་འབྲལ་བར་གྱིས་ལ། སེམས་ཅན་གྱི་དོན་གྱིས་ཤིག་ཅེས་གསུངས་ནས་རྡོ་རྗེ་སློབ་དཔོན་དུ་དབང་བསྐུར་བར་བསམ། སླར་ཡང་དབང་དེ་བརྟན་པར་བྱ་བའི་དོན་དུ་རིགས་ལྔས་བུམ་པའི་ཆུས་བདག་གི་སྤྱི་བོ་ནས་དབང་བསྐུར་བར་བསམ་ཞིང༌། སངས་རྒྱས་རྣམས་ནི་ལ་སོགས་པ་གསུངས། རིག་མས་རྡོ་རྗེའི་གླུ་ལེན། བྱང་ཆུབ་སེམས་དཔས་བཀྲ་ཤིས་བརྗོད། ཁྲོ་བོས་བགེགས་བསྐྲད། ལྷ་མོས་མཆོད་པར་བསམ། དེ་ལྟར་དབང ་བསྐུར་ བས། རྐང་མཐིལ་ཡན་ཆད་གང༌། དྲི་མ་ཐམས་ཅད་དག དབང་ཐམས་ཅད་ཐོབ། ཆུ་ལྷག་མ་ཡར་ལུད་པ་ལས་རྡོ་རྗེ་འཆང་ཆེན་པོས་དབུར་བརྒྱན་པར་བསམ། དེ་ནས་དབང་གི་ལྷ་རྣམས་ཀྱིས་བདག་ལ་མེ་ཏོག་གི་ཆར་ཕབ་ནས། ཨོཾ་སུ་པྲ་ཏིཥྛ་བཛྲེ་སྭཱ་ཧཱ། ཞེས་གསུངས་ཞིང་ ¡Ã མངའ་ཕུལ་བས་ ( ¡¶ ཞ ¡· - མངའ་ཕུལ་བས་ ) ཁམས་གསུམ་ཆོས་ཀྱི་རྒྱལ་པོར་གྱུར་པར་བསམ་མོ ༑ ༑ ( ¡¶ ལུ ¡· + དེ་ནས་བླ་མས་ཕྱག་རྒྱའི་དེ་ཁོ་ན་ཉིད་སོགས་ནས་དེའི་དོན་དྲན་པར་བྱའོ་བར། ) དེ་ནས་བླ་མས་དཀྱིལ་འཁོར་གྱི་དེ་ཁོ་ན་ཉིད ་གསུང་བར་ བསམ་ཞིང༌། དཀྱིལ་འཁོར་ཞེས་ནི་གང་བཤད་པ། །ཡིད་ཉིད་དཀྱིལ་འཁོར་དམ་པ་ཡིན། ། ¡Ã གཞལ་མེད་ཁང་ཞེས་བཤད་པ་ནི། ། ( ¡¶ ཞ ¡· - གཞལ་མེད་་་་་་་པ་ནི།། ) སེམས་ཉིད་གཞལ་ཡས་ཁང་བརྩེགས་འཕགས། །དེ་ཡི་ཕྱི་རོལ་གྲུ་བཞི་ནི། །མཉམ་པ་ཉིད་ཀྱི་རང་བཞིན་ནོ།། བྱམས་པ་ལ་སོགས་སེམས་གང་ཡིན། །ཐིག་སྐུད་བཞིར་ནི་ཡང་དག་བཤད།། ཐིག་གདབ་ཡང་དག་བཤད་པ་ནི། །ཆོས་རྗེས་དྲན་པའི་སྦྱོར་བའོ། །ལྟ་བ་ཀུན་ལས་རྣམ་གྲོལ་བ།

།ཡེ་ཤེས་ཐིག་ཏུ་བཤད་པ་ཡིན། །རྒྱན་རྣམས་ཡང་དག་བཤད་པ་ནི། །ཚུལ་ཁྲིམས་ལ་སོགས་སྡོམ་པའི་མཆོག །དད་དབང་ལ་སོགས་སེམས་གང་ཡིན། །ར་བ་ལྔར་ནི་ཡང་དག་བཤད། །རྣམ་པར་ཐར་པ་བཞི་པོ་ནི།། སྒོ་རྣམས་སུ་ནི་ཡང་དག་བཤད། །ཀ་བར་བཅས་པའི་རྟ་བབས་བཞི། །ཡང་དག་སྤོང་བ་རྣམ་པ་བཞི། །དྲན་པ་ཉེར་གཞག་བཞི་པོ་ནི། ཁ་ཁྱེར་བཞིར་ནི་ཤེས་པར་བྱ ༑ ༑ སྒོ་ཁྱུད་ཅེས་ནི་གང་བཤད་པ། །རྫུ་འཕྲུལ་རྐང་པ་རྣམ་པ་བཞི། །བྱང་ཆུབ་ཡན་ལག་རྣམ་བདུན་ནི། །ཕྲེང་བ་མེ་ཏོག་ཆུན་འཕྱང་ལྡན། །འཕགས་ལམ་ཡན་ལག་བརྒྱད་པོ་ནི། །ཀ་བ་བརྒྱད་ཅེས་བྱ་བར་བཤད། །སྒྲིབ་པ་ཀུན་ལས་རྣམ་གྲོལ་ཞིང༌། །ཏིང་འཛིན་ཡེ་ཤེས་ཀྱིས་བརྟགས་པ། །ལམ་གྱི་ཡེ་ཤེས་ཁྱད་པར་རྣམས ༑ ༑ རྔ་ཡབ་ཅེས་ནི་ཡང་དག་བཤད། །ཉོན་མོངས་ཐམས་ཅད་འཇོམས་པའི་ཕྱིར། །དོ་ཤལ་ཞེས་ནི་རབ་ཏུ་བཤད། །ཉོན་མོངས་ཕྱེད་ནི་འཇོམས་པའི་ཕྱིར ༑ ༑ དོ་ཤལ་ཕྱེད་པ་ཞེས་བརྗོད་དོ། ། ¡Ã ཀུན་ཏུ་སྦྱོར་བའི་ཁྱད་པར་གྱི། ། ( ¡¶ ཞ ¡· - ཀུན་ཏུ་་་་་་་པར་གྱི།། ) ཉོན་མོངས་འཕྲོག་པས་དྲ་བ་ཉིད། །ཚོགས་གཉིས་ཀྱི་ནི་སྦྱོར་བ་ཡི། །འཁོར་ལོ་བསྐོར་བ་བླ་ན་མེད། །ཅེས་པ་རྣམས་བརྗོད་དོ། །དེ་ནས་ལྷའི་དེ་ཁོ་ན་ཉིད་ནི། དངོས་སུ་གསུང་བར་བསམ་ཞིང༌། བཅོམ་ལྡན་འདས་ནི་ཆོས་ཀྱི་དབྱིངས་ཀྱི་ཡེ་ཤེས། གཽ་རཱི་མེ་ལོང་ལྟ་བུའི་ཡེ་ཤེས། ཙཽ་རཱི་མཉམ་པ་ཉིད། བེ་ཏྭ་ལཱི་སོ་སོར་རྟོག་པ། གྷསྨ་རཱི་བྱ་བ་གྲུབ་པ། པུཀྐ་སཱི་བྱམས་པ་ཚད་མེད་པ། ཤ་བ་རཱི་སྙིང་རྗེ། ཙཎྜཱ་ལཱི་དགའ་བ། ཌོམྦི་ནཱི་བཏང་སྙོམས་ཚད་མེད་པའི་ངོ་བོ་ཞེས་བརྗོད་ཅིང་དྲན་པར་བྱའོ། །དེ་ནས་བླ་མས་སློབ་དཔོན་གྱི་དེ་ཁོ་ན་ཉིད་གསུང་བར་བསམ་ཞིང༌། རྡོ་རྗེ་སློབ་དཔོན་ལུས་འདི་ལ། །རྒྱལ་བའི་སྐུ་ནི་རིམ་བཞིན་གནས། །འདི་ཡི་གཟུགས་ཀྱི་ཕུང་པོ་ནི། །བཅོམ་ལྡན་རྣམ་པར་སྣང་མཛད་དོ། །ཚོར་བ་རྡོ་རྗེ་ཉི་མ་སྟེ། །འདུ་ཤེས་པདྨ་གར་དབང་ཕྱུག །འདུ་བྱེད་དེ་བཞིན་རྡོ་རྗེ་རྒྱལ།

།རྣམ་པར་ཤེས་པ་མི་བསྐྱོད་པ། །ཀུན་གྱི་ངོ་བོ་ཧེ་རུ་ཀ །ཞེས་བརྗོད་ཅིང་དེའི་དོན་ཡང༌། རྡོ་རྗེ་སློབ་དཔོན་སངས་རྒྱས་ཀྱི་ངོ་བོར་དྲན་པར་བྱའོ ༑ ༑ རྡོ་རྗེ་སློབ་དཔོན་གྱི་དབང་གི་དངོས་གཞིའོ ༑ ༑ དབང་དེའི་མཐའ་རྟེན་རྗེས་སུ་གནང་བ་འདི་རྣམས་བླ་མས་གསུང་བར་བསམ་ཞིང༌། རང་གིས་བརྗོད་ཅིང་དོན་དྲན་པར་བྱའོ། །དེང་ནས་བརྩམས་ཏེ་རྫོགས་སངས་རྒྱས། །སྲས་དང་བཅས་པར་རྣམ་རོལ་ཕྱིར། །རྡོ་རྗེ་སྙེམས་མའི་རྣལ་འབྱོར་གྱིས། །དགའ་སྟོན་བདེ་བའི་མཆོད་པ་གྱིས། །ཨཿཞེས་བརྗོད་ལ་ལྷ་མོ་སྒེག་མོའི་ང་རྒྱལ་གྱིས་སྒེག་པའི་ཚུལ་གྱིས་མཆོད་པ་བྱའོ། །ཡང༌། སྒེག་དང་བཅས་པས་ཕྲེང་བ་འཕང༌། ། སངས་རྒྱས་ཐམས་ཅད་མཆོད་པར་བྱ། །དེས་ནི་བཅོམ་ལྡན་འབྲལ་མི་འགྱུར། ། ཕྲེང་བ་དེ་ཡི་རྒྱན་ཡིན་ནོ། །ཨོཾ་ཞེས་བརྗོད་པས་ཕྲེང་བ་མའི་ང་རྒྱལ་གྱིས་ཕྲེང་བས་མཆོད་པའི་ཚུལ་དུ་བྱའོ། །ཡང༌། ( ¡¶ ཞ ¡· - ཡང༌། ) ལུས་ཅན་ཀུན་ལ་དམ་ཆོས་ཀྱི ༑ ༑ གླུ་ནི་ཁྱོད་ཀྱིས་བླང་བར་གྱིས། །དེ་ཡིས་བདེ་བཤེགས་དངོས་གྲུབ་ནི། ། མྱུར་དུ་བདེ་བ་ ¡Ã མྱོང་བར་ ( ¡¶ ཞ ¡·¡¶ ལུ ¡· ཐོབ་པར་ ) འགྱུར། །གཱི་ཞེས་བརྗོད་ལ་གླུ་མའི་ང་རྒྱལ་གྱིས་གླུས་མཆོད་པར་བྱའོ། །ཡང༌། དེ་ཉིད་ཐལ་མོའི་གར་གྱིས་ནི།། སངས་རྒྱས་ཐམས་ཅད་མཆོད་པར་བྱ། །སངས་རྒྱས་འདུ་བའི་ཕྲིན་ལས་ཀྱིས། ། གར་མཁན་ཚུལ་དུ་བསྒྱུར་བར་གྱིས། །ཧོཿཞེས ་བརྗོད་པས་གར་ མའི་ང་རྒྱལ་གྱིས།། གར་གྱིས ་མཆོད་ པའི་ཚུལ་དུ་བྱའོ། །ཡང༌། རྫོགས ་སངས་རྒྱས་ལ་ སྤོས་ཕུལ་བས།། བརྟུལ་ཞུགས་བཟང་པོས་ལེགས་བསྒོས་པའི། །ལུས་ཅན་བད ེ་གཤེགས་ཆ་ ལུགས་སུ ༑ ༑ ཡེ་ཤེས་ཀྱིས་ནི་ཚིམ་པར་གྱིས། །ཧཱུྃ་ཞེས་བརྗོད་ལ་བདུག་སྤོས་མའི་ཚུལ་གྱིས་བདུག་སྤོས་ཀྱྀས་མཆོད་པར་བྱའོ། །ཡང༌། ( ¡¶ ཞ ¡· - ཡང༌། ) སངས་རྒྱས་རྣམས་ལ་མེ་ཏོག་གཏོར། །བྱང་ཆུབ་ཡན་ལག་ཚོགས་གྱུར་པས། །མཚན་དང་དཔེ་བྱད་ལྡན་པ་ཡི། །བདེ་གཤེགས་སྐུ་ནི་ཐོབ་པར་གྱིས། །བྷྲཱུཾ་ཞེས་བརྗོད་ལ་མེ་ཏོག་མའི་ང་རྒྱལ་གྱིས་མེ་ཏོག་གིས་མཆོད་དོ།

།ཡང༌། ཆོས་ཀྱི་མེ་ནི་ལེགས་སྦར་བས། །རྡོ་རྗེ་ཆོས་དང་འདྲ་བ་རུ། །སེམས་ཅན་མ་རིག་མདོངས་པ་ལ། །ཡེ་ཤེས་སྒྲོན་མེས་གསལ་བར་གྱིས། །པྲ་ཞེས་བརྗོད་ལ་མར་མེ་མའི་ང་རྒྱལ ་གྱིས་ མར་མེ་མཆོད་དོ།། ཡང་ ༑ སངས་རྒྱས་རྣམས་ལ་དྲི་ཕུལ་བས། །ཚུལ་ཁྲིམས་ཏིང་འཛིན་ཤེས་རབ་དང་ ༑ ༑ རྣམ་གྲོལ་ཡེ་ཤེས་མཐོང་བ་ཡི། །བྱང་ཆུབ་ལུས་ཅན་རྣམས་ལ་བསྒོས།། གཿཞེས་བརྗོད་ལ་དྲི་མའི་ང་རྒྱལ་གྱིས་དྲིས་མཆོད་དོ། །མཆོད་པའི་རྗེས་སུ་གནང་བ་བརྒྱད་དོ། །དེ་ནས་སེམས་ཅན་གྱི་དོན་བྱ་བའི་རྗེས་སུ་གནང་བ་ནི། བླ་མས ༑ བདག་གི་མི་ཤེས་པའི་རབ་རིབ་བསལ་བར་བསམ་ཞིང༌། ཇི་ལྟར་མིག་མཁན་རྒྱལ་པོ་ཡིས། །འཇིག་རྟེན་ལིང་ཏོག་བསལ་བ་ལྟར། །བུ་ཁྱོད་ཀྱི་ནི་མི་ཤེས་པའི། །རབ་རིབ་རྒྱལ་བ་རྣམས་ཀྱིས་བསལ། །ཨོཾ་བཛྲ་ནི་ཏྲ་ཨ་པ་ཧ་ར་པ་ཊ་ལཾ་ཧྲཱིཿཔྲཾ། ཞེས་བརྗོད་དོ། །དེ་ནས་མེ་ལོང་ལ་བལྟ་ཞིང༌། ཆོས་རྣམས་གཟུགས་བརྙན་ལྟ་བུ་སྟེ། །གསལ་ཞིང་དག་ལ་རྙོག་པ་མེད། །གཟུང་དུ་མེད་ཅིང་བརྗོད་དུ་མེད ༑ ༑ རྒྱུ་དང་ལས་ལས་ཀུན་ཏུ་བྱུང༌། །ངོ་བོ་ཉིད་མེད་གནས་མེད་པ། །དེ་ལྟར་ཆོས་རྣམས་ཤེས་གྱིས་ལ། །སེམས་ཅན་དོན་ནི་མཉམ་མེད་བྱོས། །འོན་ཀྱང་སངས་རྒྱས་སྲས་སུ་སྐྱེ། །ཞེས་བརྗོད་ལ་ ¡Ã ཆོས་ ( ¡¶ ཞ ¡· སེམས་ཅན་ ) ཐམས་ཅད་མེ་ལོང་གི་གཟུགས་བརྙན་དང་འདྲ་བར་དྲན་པར་བྱའོ། །དེ་ནས་དྲིལ་བུ་དཀྲོལ་ཞིང་ ༑ ཐམས་ཅད་ནམ་མཁའི་མཚན་ཉིད་དེ། །ནམ་མཁའ་ལ་ནི་མཚན་ཉིད་མེད ༑ ༑ ནམ་མཁའ་དང་ནི་མཉམ་སྦྱོར་བས། །ཀུན་མཆོག་མཉམ་པ་ཉིད་དུ་གསལ ༑ ༑ ཞེས་བརྗོད་ལ་ཆོས་ཐམས་ཅད་དྲིལ་བུའི་སྒྲ་ལྟར་རྟེན་ཅིང་འབྲེལ་བར་འབྱུང་བ་ཡིན་ལ། དེའི་རང་བཞིན་ནམ་མཁའ་ལྟར་སྟོང་པར་དྲན་པར་བྱའོ། ། ཡང་མེ་ལོང་ལ་བལྟ་ཞིང་ཨ་བཛྲ་སཏྭ། རྡོ་རྗེ་སེམས་དཔའ་མེ་ལོང་ལྟར། ། གསལ་ཞིང་དག་ལ་རྙོག་པ་མེད། བུ་ཁྱོད་ཀྱི་ནི་སྙིང་ལ་ཞུགས། །རྡོ་རྗེ་སེམས་དཔའི་བདག་ཉིད་གཙོ། །གང་ཡང་སངས་རྒྱས་ཐམས་ཅད་ཀྱི་བདག་པོ་བྱང་ཆུབ་ཀྱི་སེམས་འདི་ཉིད་ཡིན་པར་ཤེས་པར་གྱིས་ཤིག

ཅེས་བརྗོད་ཅིང་དེའི་དོན་མེ་ལོང་དག་པ་ལ་གཟུགས་བརྙན་འཆར་བ་ལྟར། རང་གི་སེམས་དག་པ་ལ་རྡོ་རྗེ་སེམས་དཔའ་འཇུག་པ་ཡིན་སྙམ་དུ་དྲན་པར་བྱའོ། །དེ་ནས་མདའ་གཞུ་ཐོགས་ལ ༑ ཧོཿདེ་བཞིན་གཤེགས་པ་ཐམས་ཅད་དང་རྗེས་སུ་ཆགས་པར་བྱོས་ཤིག ཅེས་བརྗོད་ཅིང་བདག་ལ་ཆགས་པ་ཉན་ཐོས་ཀྱི་སེམས་དང༌། །བདུད་དང་མུ་སྟེགས་ ( ¡¶ ལུ ¡· + བྱེད་ ) ཀྱི་སེམས་སུན་ཕྱུང་བར་བསམ་མོ། །སེམས་ཅན་གྱི་དོན་བྱེད་པའི་རྗེས་སུ་གནང་བའོ། །དེ་ནས་ཆོས་བཤད་པའི་རྗེས་སུ་གནང་བ་ནི། ། ཨོཾ་བཛྲ་ཧེ་ཏུ་ཞེས་པས་རྐང་པའི་འོག་ཏུ་འཁོར་ལོ་སྦྱིན། བཛྲ་བྷཱ་ཥ་རཾ་ཞེས་པས་ལག་པ་གཡས་པས་དུང་སྦྱིན། བཛྲ་གྷཎྜེ་ཨཿཞེས་པས་ལག་པ་གཡོན་པར་དྲིལ་བུ་སྦྱིན། ཨཿཞེས་པས་ལག་པའི་དབུས་སུ་པུསྟི་སྦྱིན་པར་བསམ། དེ་ནས་བླ་མས་གསུང་བར་བསམ་ཞིང༌། དེང་ནས་བརྩམས་ཏེ་སེམས་བསྐྱེད་པ། །ཙམ་གྱི་ཆོས་ཀྱི་འཁོར་ལོ་བསྐོར། ཁྱོད་ཀྱིས་ཐེ་ཚོམ་དོགས་མེད་པར། །ཡིད་གཉིས་མེད་པའ ི་སེམས་ ཀྱིས་སུ། །ཆོས་ཀྱི་དུང་ནི་བླ་མེད་པ། །དྲི་མེད་ཀུན་ཏུ་གང་བར་གྱིས།། སྔགས་སྤྱོད་ཚུལ་གྱི་ཆོ་ག་ཡིས། །སྐྱེ་བོ་རྣམས་ལ་རྟག་ཏུ་ཤོད། །དེ་ལྟར་བྱས་ན་སངས་རྒྱས་ལ། །ཕན་འདོགས་དྲིན་དུ་གཟོ་ཞེས་བྱ། །རྡོ་རྗེ་འཛིན་པ་དེ་ཀུན་ཀྱང་ ༑ ཁྱོད་ལ་རྟག་ཏུ་བསྲུང་བ་ ( ¡¶ ལུ ¡· པར་ ) མཛད། །ཅེས་བརྗོད་ནས་ཐུན་མོང་གི་ཆོས་བཤད་པའི་རྗེས་གནང་ཐུན་མོང་དུ་བྱིན་པར་བསམ། ཡང༌། སེམས་ཅན་ཀུན་ལ་ཐམས་ཅད་དུ། །སེམས་ཅན་ཀུན་ལ་ཕན་པའི་ཕྱིར། །ཇི་ལྟར་སྣ་ཚོགས་འདུལ་གྱུར་པ། །ཆོས་ཀྱི་འཁོར་ལོ་རབ་ཏུ་བསྐོར། །དེ་བཞིན་དུ་རྗོ་རྗེ་འཁོར་ལོ། རིན་ཆེན་འཁོར་ལོ། པདྨའི་འཁོར་ལོ། སྣ་ཚོགས་འཁོར་ལོ་རབ་ཏུ་བསྐོར་རོ། ། སེམས་ཅན་ཐམས་ཅད་ལ་ཆོས་ཀྱི་དུང་བུས། སྒྲ་སྒྲོགས། བཤད་པ་གྱིས། ཞེས་གསུངས་པར་བསམ་ཞིང་བརྗོད་ལ། དུང་འབུད་ཅིང་དྲིལ་བུ་དཀྲོལ། ཆོས་འཆད་པར་དམ་བཅའ་བར་ཡང་བསམ་མོ། །ཆོས་བཤད་པའི་རྗེས་སུ་གནང་བ་སྟེ་རྗེས་སུ་གནང་བའོ།

།དེར་ལྟར་ན་དཀྱིལ་འཁོར་ལས། ཕྱིའི་དཀྱིལ་འཁོར་དུ་བུམ་པའི་དབང་ཐོབ། ལུས་ཀྱི་དྲི་མ་དག བསྐྱེད་རིམ་བསྒོམ་པ་ལ་དབང༌། འབྲས་བུ་སྤྲུལ་པའི་སྐུའི་བརྟེན་འབྲེལ་མངོན་བྱས་སྙམ་དུ་བསམ་མོ། །བུམ་པའི་དབང་ངོ༌།། དེ་ནས་བླ་མ་ལོངས་སྤྱོད་རྫོགས་པའི་སྐུར་དམིགས་ལ། རང་རྣམ་པར་སྣང་མཛད་ཀྱི་ང་རྒྱལ་གྱིས་གསང་བའི་དབང་བླང་བའི་ཕྱིར། དཀྱིལ་འཁོར་གྱི་ལྷོ་ཕྱོགས་སུ་འདུག་པར་བསམ། མཎྜལ་ཕུལ་ལ། ཁྱོད་ནི་རྣལ་འབྱོར་མ་ཚོགས་ལ་སོགས་པ་ལན་གསུམ་གྱིས་གསོལ་བ་གདབ། བྷ་གའི་དཀྱིལ་འཁོར་མ་མཐོང་བའི་བརྡར་རང་ལ། གདོང་གཡོགས་བཅིང་བར་བསམས་ལ། དེ་ནས་བླ་མ་དང་དཀྱིལ་འཁོར་གྱི་གཙོ་བོ་ཐ་མི་དད་པའི་མཁའ་གསང་བྱིན་གྱིས་བརླབ། སྙོམས་པར་ཞུགས་པའི་སྒྲས་བསྐུལ་ནས། སངས་རྒྱས་ཐམས་ཅད་ཞལ་དུ་ཞུགས། ཐུགས་ཀར་ཞུ། ཐིག་ལེར་གྱུར། རྡོ་རྗེའི་ལམ་ནས་བྱུང་བ་བདག་གི་ལྕེ་ཐོག་ཏུ་གནང་ནས། ཇི་ལྟར་འདས་པའི་སངས་རྒྱས་ཀྱིས། །བྱང་ཆུབ་སྲས་རྣམས་དབང་བསྐུར་ལྟར། །བདག་གི་གསང་བའི་དབང་གིས་ནི། །སེམས་ཀྱི་རྒྱུན་གྱིས་དབང་བསྐུར་རོ། །ཞེས་གསུངས་ནས་དབང་བསྐུར་བར་བསམ། དངོས་སུ་བདུད་རྩི་ལྕེ་ལ་བཞག དེ ་མགྲིན་པའི་ གནས་སུ་ཐིམ་པས་ལུས་ཐམས་ཅད་ཐིག་ལེས་གང༌། ( ¡¶ ཞ ¡· + རང་བཞིན་བརྒྱད་ཅུའི་ ) རྣམ་པར་རྟོག་པ་ཐམས་ཅད་འགག གསུང་རྣམ་པར་དག་པ་འོད་དཔག་ཏུ་མེད་པའི་ངོ་བོར་གྱུར་པར་བསམ། གསང་བའི་དབང་ཐོབ་པའི་བརྡར་གདོང་གཡོགས་ཕྱེ། དབང་དེའི་མཐའ་རྟེན་དུ་ལུང་བསྟན་པ་ནི། བླ་མ་སྤྲུལ་པའི་སྐུའི་རྣམ་པར་གྱུར་ནས་མི་འཇིགས་པ་སྦྱིན་པའི་ཕྱག་རྒྱ་བདག་གི་སྤྱི་བོར་བཞག་ནས། འདིར་ནི་ཁྱོད་ལ་ངས་ལུང་བསྟན། །རྡོ་རྗེ་སེམས་དཔའ་དེ་བཞིན་གཤེགས། །སྲིད་པ་ཤིན་ཏུ་དག་པས་ན། །སྲིད་པའི་ངན་འགྲོ་རྣམས་ལས་བཏོན ༑ ༑ ཀྱེ་དཔལ་ཆེ་གེ་མོ་རྡོ་རྗེ་ཞེས་བྱ་བའི་དེ་བཞིན་གཤེགས་པ། ས་འོག་ས་སྟེང་ས་བླ་གསུམ་དུ་བྷཱུརྦྷུ་ཝ་སྭཿ ( ¡¶ ལུ ¡· + ཧཱ ) གང་ལ་ངས་ལུང་བསྟན་པ་འདི་ལ་དཀྱིལ་འཁོར་གྱི་ལྷ་ཚོགས་དང་བཅས་པ་ཐམས་ཅད་ཀྱིས་བྱང་ཆུབ་ཆེན་པོར་མགྲིན་གཅིག་ཏུ་ལུང་བསྟན་པར་མཛད་དེ།

སྔགས་འདི་དང་ཕྱག་རྒྱ་འདིའི་མཐུ་ཡིན་ནོ་ཞེས་ལུང་བསྟན་པར་བསམ་ཞིང་བརྗོད་དོ། །དེ་ལྟར་ན་བྷཱ་གའི་དཀྱིལ་འཁོར་དུ་གསང་བའི་དབང་ཐོབ། ངག་གི་དྲི་མ་དག རང་བྱིན་གྱིས་བརླབ་པ་བསྒོམ་པ་ལ་དབང༌། འབྲས་བུ་ལོངས་སྐུའི་རྟེན་འབྲེལ་མངོན་དུ་བྱས་སྙམ་དུ་དྲན་པར་བྱའོ། །གསང་བའི་དབང་ངོ༌། །དེ་ནས་བླ་མ་ཆོས་ཀྱི་སྐུར་དམིགས་ལ། རང་འོད་དཔག་མེད་ཀྱི་ང་རྒྱལ་གྱིས་ཤེས་རབ་ཡེ་ཤེས་ཀྱི་དབང་བླང་བའི་ཕྱིར། དཀྱིལ་འཁོར་གྱི་ནུབ་སྒོར་འདུག་པར་མོས་ནས། མཎྜལ་ཕུལ་ལ། བཅོམ་ལྡན་ཞི་བ་ཆེན་པོ་ཀྱེ། །རྡོ་རྗེ་རྣལ་འབྱོར ་གཅིག་ བཞེད་པ། །མི་ཕྱེད་ཕྱག་རྒྱ་སྒྲུབ་པ་པོ།། རྡོ་རྗེ་སྦྱོར་ལས་ཡང་དག་བྱུང༌། །ཇི་ལྟར་ཁྱོད་ནི་བདག་ཉིད་ཆེ། །མངའ་བདག་བདག་ལའང་དེ་ལྟར་མཛོད། །འཁོར་བ་འདམ་གྱི་ཚོགས་ནང་དུ། །བྱིང་བ་སྐྱབས་མེད་བདག་ལ་སྐྱོབས། །ཞེས་ལན་གསུམ་གྱིས་གསོལ་བ་གདབ། དེ་ནས་ཀུན་རྫོབ་བྱང་ཆུབ་ཀྱི་སེམས་ཀྱི་དཀྱིལ་འཁོར་མ་མཐོང་བའི་བརྡར་གདོང་གཡོགས་བཅིང་བར་བསམ། དེ་ནས་རང་ཉིད་སྐད་ཅིག་གིས་ཀྱེའི་རྡོ་རྗེ་ཕྱག་བཅུ་དྲུག་པར་བསམ་ལ། མདུན་དུ་རྡོ་རྗེ་བདག་མེད་མ་ལོ་བཅུ་དྲུག་ལོན་པའི་རྣམ་པ་ཅན་ཞིག་བླ་མས་བདག་ལ་གནང་ཞིང༌། དགའ་སྟེར་གནས་སྟེ་ལྷ་མོ་ནི། ། སྣ་ཚོགས་གཟུགས་ཅན་ཡིད་འོང་མ། ཁྱེར་ཅིག་ཁྱེར་ཅིག་སེམས་དཔའ་ཆེ། ཁྱེར་ལ་མཆོད་པ་རྟག་ཏུ་གྱིས། །ཞེས་གསུངས་པར་བསམ། དེ་ནས་ལྷ་མོ་དེས་ཀྱང༌། བཤང་གཅི་དག་ནི་ཟ་བ་དང༌། ཁྲག་དང་ཁུ་བ་དེ་བཞིན་ཏེ། །ཤ་ཆེན་བསྟེན་པར་བུ་སྤྲོའམ། །བུད་མེད་རྣམས་ལ་རྟག་གུས་དང༌། །བྷ་གའི་པདྨར་འོ་བྱེད་པ། །བུ་ཁྱོད་ཅི་དགར་སྤྲོ་གྱུར་ཏམ། །ཞེས་བདག་ལ་དྲིས་པར་བསམ། དེའི་ལན་དུ། བཤང་གཅི་དག་ནི་ཟ་བ་དང༌། ཁྲག་དང་ཁུ་བའང་དེ་བཞིན་ཏེ། །ཤ་ཆེན་བསྟེན་པར་ཅིས་མི་སྤྲོ། །བུད་མེད ་རྣམས་ ལ་རྟག་གུས་དང༌། །བྷ་གའི་པདྨར་འོ་བྱེད་པ།། བདག་ནི་ཅི་དགར་སྤྲོ་གྱུར་ཏོ། །ཞེས་ལན་བཏབ་པར་བསམ་མོ།

།དེ་ནས་ལྷ་མོ་དེས་པདྨ་བསྟན་ནས། །ཨེ་མ་ང་ཡི་པདྨ་འདི། །བདེ་བ་ཐམས་ཅད་ཀྱི་ནི་གནས།། ཅི་སྟེ་ཆོ་ག་བཞིན་བསྟེན་ན། །དེ་ཡི་མདུན་ན་ང་འདུག་སྟེ། །སངས་རྒྱས་བསྙེན་པ་ལ་སོགས་པ། །བྱ་བ་པདྨར་ཇི་བཞིན་བྱེད། །བདེ་ཆེན་རྒྱལ་པོ་རང་ཉིད་དེ། ། འདི་ཉིད་དུ་ནི་རྟག་ཏུ་བཞུགས། །བླུན་པོ་གང་ཞིག་འདི་སྤོང་བ། །དེ་ལ་མཆོག་གི་དངོས་གྲུབ་མེད། །ཅེས་གསུང་བར་བསམ། དེ་ནས་རང་གི་པང་དུ་བྱོན་ནས། གཉིས་ཀའི་མཁའ་གསང་བྱིན་གྱིས་བརླབ། གནས་གསུམ་དུ་ཡི་གེ་གསུམ་བསྒོམ ༑ ལྷན་ཅིག་སྐྱེས་པའི་ཡེ་ཤེས་མངོན་དུ་བྱ་སྙམ་པའི་བསམ་པས་སྙོམས་པར་ཞུགས ( ¡¶ ལུ ¡· + པས ) ། སྐད་ཅིག་དང་པོ་ཙུམྦ་དང་འཁྱུད་པའི་དུས་སུ་དགའ་བའི་ཡེ་ཤེས་ཉམས་སུ་མྱོང༌། གཉིས་པ་བསྲུབ་པ་དང་སྲུབ་པའི་སྦྱོར་བའི་ཚེ་མཆོག་དགའ་ཉམས་སུ་མྱོང༌། གསུམ་པ་ཕྱིའི་ཆགས་པ་དང་བྲལ་བའི་ཚེ་དགའ་བྲལ་གྱི་དགའ་བ་ཉམས་སུ་མྱོང༌། བཞི་པ་རྟོགས་པ་ཐམས་ཅད་ལས་གྲོལ་བའི་ཚེ་ལྷན་ཅིག་སྐྱེས་པའི་ཡེ་ཤེས་ཉམས་སུ་མྱོང་བར་བསམ། དེ་ཉིད་ཀྱི་ཚེ་བྱང་ཆུབ་ཀྱིས་སེམས་སྤྱི་བོ་ནས་བབས་པ་མགྲིན་པར་སླེབ་པས་དགའ་བ། སྙིང་གར་མཆོག་དགའ། ལྟེ་བར་དགའ་བྲལ། དབང་གིས་གནས་སུ་ལྷན་ཅིག་སྐྱེས་པའི་ཡེ་ཤེས་མངོན་དུ་བྱས། དེ་ནས་ཡུམ་གྱི་ཁམས་དང་བཅས་པ་རླུང་གི་ནུས་པ་ཡར་དྲང་

༑ ལྟེ་བར་དགའ་བ། སྙིང་གར་མཆོག་དགའ། མགྲིན་པར་དགའ་བྲལ། སྤྱི་བོར་ལྷན་ཅིག་སྐྱེས་པའི་ཡེ་ཤེས་མངོན་དུ་བྱས། དེའི་ཚེ་ལུས་ཐམས་ཅད་ཐིག་ལེས་གང༌། དེ་ཐམས་ཅད་བདེ་བས་ཁྱབ། བདེ་བ་མི་རྟོག་པ་དང་ཟུང་དུ་ཆུད་པར་བསྒོམས་ལ་སེམས་མཉམ་པར་བཞག་གོ །ཀུན་རྫོབ་བྱང་ཆུབ་སེམས་ཀྱི་དཀྱིལ་འཁོར་མཐོང་བའི་བརྡར་གདོང་གཡོགས་ཕྱེ། དེ་ནས་དབང་དེའི་མཐའ་རྟེན་དབུགས་དབྱུང་བ་ནི། བླ་མས། འདོད་ཆགས་བྲལ་བ་ལྟ་བུ་ཡི། ཁམས་གསུམ་ན་ནི་སྡིག་མེད་དེ། །དེ་བས་འདོད་ལ་ཆགས་བྲལ་བར། ཁྱོད་ཀྱིས་ནམ་ཡང་མི་བྱའོ། །མ་ཧཱ་ས་མ་ཡ་ཧ་ན་ཧཱུྃ་ཕཊ། ཅེས་གསུང་བར་བསམ་ལ། དེའི་དོན་དྲན་པར་བྱའོ། །དེ་ནས་རང་གི་ལུས་བླ་མ་དང་དཀྱིལ་འཁོར་ལ་ཕུལ་བར་བསམ་ཞིང་ ༑ སྔགས་དང་རྒྱུད་རྣམས་འཛིན་གྱུར་པའི། །སློབ་མ་འདི་ནི་ཕུལ་བ་ལགས ༑ ༑ ཞེས་བརྗོད། སླར་ཡང་བླ་མའི་ཞལ་ནས། སྔགས་དང་རྒྱུད་རྣམས་ འཛིན་གྱུར་པར། །སངས་རྒྱས་བྱང་ཆུབ ་སེམས་ དཔའ་དང༌། །ལྷ་རྣམས་ཀུན་གྱིས་མཐུན་པར་གསུངས། །སེམས་ཅན་རྣམས་ལ་རྗེས་བརྩེ་བས། །དཀྱིལ་འཁོར་ཆོ་ག་བཞིན་དུ་བྲིས། ཁྱོད་ཀྱིས་ནན་ཏན་བསྐྱེད་ནས་སུ། །སྒྲུབ་པ་པོ་རྣམས་སྔགས་ལ་སྦྱོར། །སྔགས་བཤད་ཚུལ་གྱི་ཆོ་ག་ཡིས། །སྐྱེ་བོ་རྣམས་ལ་རྟག་ཏུ་ཤོད། །དེ་ལྟར་བྱས་ན་སངས་རྒྱས་ལ། །ཕན་བཏགས་དྲིན་དུ་གཟོ་ཞེས་བྱ། །རྡོ་རྗེ་འཛིན་པ་དེ་ཀུན་ཀྱང༌། ཁྱོད་ལ་རྟག་ཏུ་བསྲུང་བར་མཛད། །ཅེས་གསུངས་བར་བསམ་ཞིང་ཇི་སྐད་གསུངས་པ་བཞིན་བསྒྲུབ་པར་ཁས་བླངས་པར་བསམ་མོ། །འབྲས་བུའི་དུས་ཀྱི་དབུགས་དབྱུང་བའོ། །དེ་ནས་ལམ་དུས་ཀྱི་དབུགས་དབྱུང་བ་ནི། སློབ་དཔོན་སྨད་པར་མི་བྱ་ཞིང༌། །བདེ་གཤེགས་བཀའ་ལས་འདའ་མི་བྱ། །སྤུན་ལ་སྨད་པར་མི་བྱ་ཞིང༌། །སེམས་ཅན་རྣམས་ལ་གདུག་བྱམས་དང༌། །བྱང་ཆུབ་སེམས་ནི་སྤང་མི་བྱ། །བདག་གཞན་ཆོས་ལ་སྨད་མི་བྱ། །སྐལ་མེད་དེ་ཉིད་ གཏམ་མི་བྱ། །བདག་གི་ལུས་ལ་ངེས་མི་སྨད། །ཆོས་ལ་ཡིད་གཉིས་མི་བྱ་ཞིང༌།།

གདུག་ལ་བྱམས་པ་ཉིད་མི་བྱ། །ཆོས་ཉིད ་ཚད་ནི་གཟུང་ མི་བྱ། །སྐལ་ལྡན་ ( ¡¶ ཞ ¡· དམན་ ) སེམས་ཅན་སྤང་མི་བྱ། །དམ་ཚིག་རྟག་ཏུ་བསྐྱང་བར་བྱ། །བུད་མེད་ཉིད་ལ་སྨད་མི་བྱ། །ཇི་སྲིད་བྱང་ཆུབ་སྙིང་པོའི་བར། །དཀོན་མཆོག་གསུམ་ནི་སྤང་མི་བྱ། །རྟག་ཏུ་དམ་ཚིག་བསྲུང་བར་བྱ། །རྡོ་རྗེ་དྲིལ་བུ་གཟུང་བར་བྱ། །གཙུག་ཏོར་རྟག་ཏུ་བཅང་བར་བྱ། །རྟག་ཏུ་སྦྱིན་སྲེག་དགང་བར་བྱ། །རྟག་ཏུ་དཀྱིལ་འཁོར་བཞེངས་པར་བྱ། །རྟག་ཏུ་བདེ་གཤེགས་རབ་གནས་བྱ། །འབྱུང་པོ་ཆེ་ལ་གཏོར་མ་སྦྱིན། །ཕྱག་རྒྱ་སྦྱིན་པ་རྣམ་སྤང་ཞིང༌། །མཆོད་རྟེན་ལས་ནི་མི་བྱ་སྟེ། ། རྡོ་རྗེ་གསུམ་མཆོག་ཕྱག་མི་བྱ། །དཀྱིལ་འཁོར་ལ་སོགས་ལུས་ཀྱི་ལས། །རྨི་ལམ་དུ་ཡང་མི་བྱའོ། །སློབ་དཔོན་གཞན་ལ་ཕྱག་མི་བྱ། །བླ་མ་རྒན་རབས་ཕྱག་འཚལ་ལོ། །རྟག་པར་རྒྱུན་དུ་སྔགས་བཟླ་ཞིང༌། །བསམ་གཏན་ཉིད་ཀྱང་རྣམ་པར་སྤྱད། །རྟག་ཏུ་སློབ་མ་བསྡུ་བྱ་ཞིང༌། །རྟག་པ་རུ་ནི་བཤད་པ་གྱིས། །རྟག་ཏུ་སེམས་ཅན་བསྐྱང་བར་བྱ། །རྟག་ཏུ་སངས་རྒྱས་ཆེར་མཉེས་བྱ། །ཛམྦྷ་ལ་ལ་ཆུ་སྦྱིན་ཞིང༌། །ལས་རྣམས་ཐམས་ཅད་ཡང་དག་སྤྱད། །བྱེ་མའི་ལས་ལ་མཆོད་རྟེན་ཡང་ ༑ ༑ མཁས་པས་ཆོ་ག་བཞིན་དུ་བྱ། །ཞེས་བླ་མས་གསུང་བར་བསམ་ཞིང༌། དེའི་དོན་དྲན་པར་བྱའོ། །དབུགས་དབྱུང་བའོ། །དེ་ལྟར་ན་ཀུན་རྫོབ་བྱང་ཆུབ་སེམས་ཀྱི་དཀྱིལ་འཁོར་དུ་ཤེས་རབ་ཡེ་ཤེས་ཀྱི་དབང་ཐོབ། ཡིད་ཀྱི་དྲི་མ་དག་ལམ་དཀྱིལ་འཁོར་འཁོར་ལོ་བསྒོམ་པ་ལ་དབང༌། འབྲས་བུ་ཆོས་ཀྱི་སྐུའི་རྟེན་འབྲེལ་མངོན་དུ་བྱས་པར་བསམ། ཤེས་རབ་ཡེ་ཤེས་ཀྱི་དབང་ངོ༌། །དེ་ནས་བླ་མ་ངོ་བོ་ཉིད་ཀྱི་སྐུར་དམིགས་ནས། རང་མི་བསྐྱོད་པའི་ང་རྒྱལ་གྱིས་དབང་བཞི་པ་བླང་བའི་ཕྱིར། དཀྱིལ་འཁོར་གྱི་བྱང་སྒོར་འདུག་པར་བསམས་ལ། མཎྜལ་ཕུལ་ནས། བདག་ཉིད་ཆེ་ཁྱོད་བཀའ་དྲིན་གྱིས། །གཙོ་བོའི་དབང་བསྐུར་རྣམ་གསུམ་ཐོབ། །དེ་རིང་རིན་ཆེན་བཞི་པ་ཡང༌། །བཀའ་དྲིན་གྱིས་ནི་བསྐྱབ་ཏུ་གསོལ

༑ ༑ ཞེས་ལན་གསུམགསོལ་བ་བཏབ་ནས། དོན་དམ་པ་བྱང་ཆུབ་ཀྱི་སེམས་ཀྱི་དཀྱིལ་འཁོར་མ་མཐོང་བའི་བརྡར་གདོང་གཡོགས་བཅིང་བར་བསམ། དེ་ནས་ལུས་སྐྱིལ་ཀྲུང་ལག་པ་མཉམ་གཞག་གི་ཕྱག་རྒྱ་བྱ། དེ་ནས་ཡེ་ཤེས་འདི་ནི་ཆེས་ཕྲ་ཞིང༌། །རྡོ་རྗེ་ནམ་མཁའི་དཀྱིལ་ལྟ་བུ། །རྡུལ་བྲལ་མཐར་སྦྱིན་ཞི་བ་ཉིད ༑ ཁྱོད་ཀྱི་ཕ་ནི་ཁྱོད་ཉིད་དོ། །ཞེས་གསུང་བར་བསམ་ཞིང༌། དེའི་དོན་ཡང༌། རང་གི་སེམས་ཉིད་གཉིས་སུ་མེད་པའི་ཡེ་ཤེས་སྤྲོས་པ་ཐམས་ཅད་ལས་གྲོལ་བ་ཡིན་པར་བསམས་ལ། དེའི་ངང་ལ་ཡིད་མཉམ་པར་བཞག་གོ །དེ་ལས་གཉིས་སུ་མེད་པའི་ཡེ་ཤེས་སྐྱེ་བར་འགྱུར་རོ། །དོན་དམ་བྱང་ཆུབ་སེམས་ཀྱི་དཀྱིལ་འཁོར་མཐོང་བའི་བརྡར་གདོང་གཡོགས་དབྱེ། དེ་ནས་གཟེངས་བསྟོད་པ་ནི། མཆོག་ཏུ་གསང་བའི་དཀྱིལ་འཁོར་འདིར། །བཙུད་པ་དང་ནི་མཐོང་བ་ཡིས། ། དེ་རིང་སྡིག་ལས་རྣམ་གྲོལ་ཏེ། །དེ་རིང་ཁྱེད་རྣམས་བདེ་བར་གནས། །བདེ་ཆེན་ཐེག་པ་འདི་ལ་ནི། །ཕྱིས་ནི་འཆི་བ་ཡོད་མ་ཡིན། །མི་ཐུབ་པ་དང་མི་ཆོད་པ། ། ཅིས་ཀྱང་མི་འཇིགས་དགའ་བར་གྱིས། །སྲིད་པ་ཤིན་ཏུ་དག་པས་ན། །སྲིད་པའི་ངན་འགྲོ་རྣམས་ལས་བཏོན། ཁམས་གསུམ་གྱི་ནི་རྒྱལ་སྲིད་ཆེ། །དཔལ་ལྡན་ ¡Ã ཡོན་ཏན་ ( ¡¶ ཞ ¡· དོན་ཡོད་ ) འབྱུང་བའི་གནས། །བདུད་ཚོགས་ཀུན་ལས་ངེས་རྒྱལ་ཏེ། །གྲོང་ཁྱེར་མཆོག་ཏུ་ཞུགས་པ་ཡིན། །ཞེས་བླ་མས་གསུང་བར་བསམ་ཞིང་ ༑ དེའི་དོན་ཡང་དྲན་པར་བྱའོ། །གཟེངས་བསྟོད་པའོ། །དེ་ལྟར་ན་དོན་དམ་བྱང་ཆུབ་སེམས་ཀྱི་དཀྱིལ་འཁོར་དུ་དབང་བཞི་པ་ཐོབ། དྲི་མ་བག་ཆགས་དང་བཅས་པ་དག ལམ་རྡོ་རྗེའི་རྦ་རླབས་བསྒོམས་པ་ལ་དབང༌། འབྲས་བུ་ངོ་བོ་ཉིད་ཀྱི་སྐུའི་རྟེན་འབྲེལ་མངོན་དུ་བྱས་སྙམ་དུ་བསམ། དབང་བཞི་པའོ། །དཀྱིལ་འཁོར་ཆེན་པོར་འཇུག་པ་དང༌། དབང་བླང་བའི་ཆོ་ག་རྫོགས་སོ།། །།དེ་ནས་དམ་ཚིག་ཐམས་ཅད་བསྡུས་ཏེ་ཁས་བླང་བའི་བསམ་པས། གཙོ་བོས་ཇི་ལྟར་བཀའ་སྩལ་པ། །དེ་དག་ཐམས་ཅད་བདག་གིས་བགྱི། །ཞེས་ལན་གསུམ་བརྗོད་དོ།

།དེ་ནས་གཏང་རག་འབུལ་བའི་དོན་དུ། དེང་ནས་བརྩམས་ཏེ་བདག་བྲན་དུ། ཁྱོད་ལ་བདག་ནི་འབུལ་ལགས་ན། ཁྱོད་ཀྱིས་སློབ་མར་གཟུང་བ་དང༌། །ཆ་ཡིས་ཀྱང་ནི་སྤྱད་དུ་གསོལ། །ཞེས་ལན་གསུམ་བརྗོད་དོ ༑ ༑ དེ་ནས་རང་དང་དཀྱིལ་འཁོར་ཐ་མི་དད་པར་བསམས་ལ། ཨོཾ་ནམ་མཁའ་སྐྱེ་བ་མཚན་ལྡན་ཕྱིར། །ཐོག་མ་ཐ་མ་མེད་པའི་མཆོག །སེམས་དཔའ་རྡོ་རྗེ་ཆེ་རང་བཞིན། །ཀྱེ་ཡི་རྡོ་རྗེ་བདག་གྲུབ་མཛོད། །ཀུན་མཆོག་དངོས་གྲུབ་ཆེན་པོ་སྟེ ༑ ༑ དབང་ཕྱུག་ཆེན་པོ་ལྷག་པའི་ལྷ། །རྡོ་རྗེ་འཛིན་པ་ཀུན་གྱི་རྒྱལ། །མི་འགྱུར་མཆོག་ཏུ་བདག་གྲུབ་མཛོད། །ཉེས་པའི་མི་མངའ་རྟག་པ་སྟེ། །འདོད་ཆགས་ཀུན་གྱི་རྗེས་སུ་ཆགས། །འདོད་ཆགས་ཆེན་པོ་དགའ་བ་ཆེ། །བཅོམ་ལྡན་དེ་ཉིད་ཀྱིས་གྲུབ་མཛོད། །ཤིན་ཏུ་དག་པ་ཀུན་གྱི་མཆོག །གདོད་ནས་གྲོལ་བ་དེ་བཞིན་གཤེགས ༑ ༑ ཀུན་ཏུ་བཟང་པོ་ཀུན་བདག་ཉིད། །བྱང་ཆུབ་སེམས་སུ་བདག་གྲུབ་མཛོད ༑ ༑ དངོས་གྲུབ་ཆེན་པོ་ཀུན་གྱི་མཆོག །དབང་ཕྱུག་ཆེན་པོ་ཕྱག་རྒྱའི་མཆོག ༑ གྲུབ་པ་རྡོ་རྗེ་ཆེར་བསྟོད་པ། །རྡོ་རྗེ་སྙེམས་བདག་བདག་གྲུབ་མཛོད། ། སེམས་ཅན་ཀུན་གྱི་ཡིད་ཁྱབ་པ། ། ¡Ã སེམས་ཅན་ཀུན་གྱི་ཡིད་ལ་ཞུགས། ། ( ¡¶ ཞ ¡· - སེམས་ཅན་་་་་་་ལ་ཞུགས།། ) སེམས་ཅན་ཀུན་གྱི་ཡབ་གྱུར་ཉིད། །འདོད་ཆགས་མཉམ་པའི་དམ་ཚིག་མཆོག །ཅེས་ལན་གཅིག་བརྗོད་པའི་རྗེས་ལ། བདག་དང་སེམས་ཅན་ཐམས་ཅད་ཀྱིས་ཆོས་ཐམས་ཅད་ཀྱི་དེ་བཞིན་ཉིད་མཐོང་བར་གྱུར་ཅིག་ཅེས་བསམ་ཞིང༌། ཤེས་རབ་ཐབས་བདག་དཀྱིལ་འཁོར་གྱི། །བདེན་པའི་བྱིན་རླབས་གང་ཡིན་པ། །བདེན་པ་དེ་ཡིས་མགོན་བདག་ལ། ཁྱོད་ཀྱི་འདོད་པ་རབ་རྫོགས་མཛོད། །ཆོས་རྣམས་གཟུགས་བརྙན་ལྟ་བུ་སྟེ། །གསལ་ཞིང་དག་ལ་རྙོག་པ་མེད། །གཟུང་དུ་མེད་ཅིང་བརྗོད་དུ་མེད། །རྒྱུ་དང་ལས་ལས་ཀུན་ཏུ་བྱུང་ ༑ ༑ དེ་བཞིན་དེ་ཉིད་ངེས་པར་འབྱུང༌། །བདེན་པ་དེ་ཡིས་དཀྱིལ་འཁོར་ནི།། གཟུགས་བརྙན་གསལ་བར་སློབ་མ་རྣམས། །དྲི་མེད་ཀུན་གྱིས་མཐོང་བར་ཤོག།ཅེས་ལན་གསུམ་བརྗོད་དོ།

།དེ་ལྟར་བདག་ཉིད་འཇུག་པ་ཚར་བ་དང༌། གཏོར་མ་རྣམས་སྟ་གོན་གྱི་སྐབས་བཞིན་དུ་གཏང༌། ཚོགས་ལ་ལོངས་སྤྱད་པ་ནས་ལྷག་མའི་བར་སྟ་གོན་བཞིན་བྱའོ། །དེ་ནས་དཀྱིལ་འཁོར་གྱི་མཇུག་གི་བྱ་བ་ནི། དཀྱིལ་འཁོར་ལ་མཆོད་པ་དང་བསྟོད་པ་བྱས་ནས། བདག་ལ་འཇིག་རྟེན་དང་འཇིག་རྟེན་ལས་འདས་པའི་དངོས་གྲུབ་མ་ལུས་པ་སྩལ་དུ་གསོལ། ཞེས་དངོས་གྲུབ་བླང༌། རིགས་སུ་སྐྱེ་དང་དམ་ཚིག་ཅན་ལ་སོགས་པས་སྨོན་ལམ་གདབ། མ་འབྱོར་པ་དང་ཉམས་པ་དང༌། །གང་ཡང་བདག་རྨོངས་བློ་ཡིས་ནི། །བགྱིས་པ་དང་ནི་བགྱིད་སྩལ་བ། །དེ་ཀུན་མགོན་པོས་བཟོད་པར་བཛོད། །ཅེས་ལན་གསུམ་གྱིས་བཟོད་པར་གསོལ། །ཡི་གེ་བརྒྱ་པ་བརྗོད་ལ་ཆོ་ག་ལྷག་ཆད་ཁ་བསྐང་ ༑ རས་རིས་ལ་བརྟེན་པ་ཡིན་ན་ ( ¡¶ ལུ ¡· པས་ ) གཤེགས་སུ་གསོལ་མི་དགོས། དེ་ནས་གཏོར་མའི་མགྲོན་གཤེགས་སུ་གསོལ། ལས་ཀྱི་རྗེས་བསྡུ། རང་གི་གནས་གསུམ་ ( ¡¶ ཞ ¡· - གསུམ་ ) བསྲུང༌། དེ་ནས་ཅི་བདེ་བར་སྤྱོད། མཇུག་གི་ཆོ་གའོ ༑ ༑ ཚུལ་འདི་ཡང་ནས་ཡང་དུ་བདག་འཇུག་གི་ཆོ་ག་བླངས་ནས་རིང་པོར་མི་ཐོགས་པར་ཀྱེ་རྡོ་རྗེའི་གོ་འཕང་ཐོབ་པར་ ( ¡¶ ཞ ¡·¡¶ ལུ ¡· + རྒྱུར ) འགྱུར་རོ། །གསུང་རབ་སྙིང་པོ་རྣལ་འབྱོར་ ¡Ã མ་རྒྱུད་ཀྱི ( ¡¶ ཞ ¡·¡¶ ལུ ¡· མའི ) ། །ལམ་གྱི་སྙིང་པོ་དབང་ཉིད་ཡིན་པར་གསུངས། །དེ་ཡི་ཆོ་ག་སྙིང་པོར་རབ་གསལ་བ། །འདི་ནི་འཕགས་པ་ཞེས་བྱས་ལེགས་སྦྱར་ནས། །བསོད་ནམས་དབང་ཕྱུག་རིགས་གཟུགས་འབྱོར་ལྡན་ཞིང༌། །དད་ལྡན་བློ་གྲོས་བརྩེ་བའི་ངང་ཚུལ་ཅན། །རྒྱལ་སྲས་ཇིམ་གྱིན་ཉིད་ལ་འབུལ་ལགས་ཀྱིས། །ཀུན་ནས་འདུན་པའི་ཐུགས་ཀྱིས་བཞེས་སུ་གསོལ།། དགེ་བ་གང་ཞིག་ཚ་ཟེར་བྱེད་པ་ཡི། །འོད་ཟེར་ལྟ་བུ་ཉེ་བར་འབར་བ་ཡིས། །སྐྱེ་རྒུའི་ཡིད་ཀྱི་མུན་པ་རབ་བསལ་ནས། །ཐམས་ཅད་མཁྱེན་པའི་སྣང་བ་ཐོང་བར་ཤོག ༑ བཅོམ་ལྡན་འདས་དཔལ་ ( ¡¶ ལུ ¡· - དཔལ་ ) ཀྱེའི་རྡོ་རྗེའི་དཀྱིལ་འཁོར་དུ་བདག་ཉིད་འཇུག་པའི་ཆོ་ག་སྙིང་པོ་གསལ་བ་ཞེས་བྱ་བ་རྒྱལ་བུ་ཇིམ་གྱིན་གྱིས་བསྐུལ་ནས།

ལུང་དང་རིགས་པའི་དེ་ཁོ་ན་ཉིད་ཕྱིན་ཅི་མ་ལོག་པར་སྨྲ་བ། བློ་གྲོས་རྒྱལ་མཚན་དཔལ་བཟང་པོ་ཞེས་བྱ་བས། ལྕགས་ཕོ་སྤྲེའུའི་ལོ་སྨལ་པོའི་ཟླ་བ་ལ་ཚར་བར་སྦྱར་བའོ།། །།༄༅། །ལམ་དུས་ཀྱི་དབང་རྒྱས་པ་བླང་བའི་ལག་ལེན་བཞུགས། ། ༄༅། །བླ་མ་དམ་པའི་ཞབས་ལ་གུས་པས་ཕྱག་འཚལ་ལོ། །ལམ་དུས་ཀྱི་དབང་རྒྱས་པ་ལེན་པར་འདོད་པས། སྐྱེ་མཆེད་ ( ¡¶ ཞ ¡· + དང་ ) སྐུ་གསུང་ཐུགས་བྱིན་གྱིས་བརླབ་པའི་བར། མངོན་པར་རྟོགས་པ་ ¡Ã རྒྱས་པ་ ( ¡¶ ཞ ¡· - རྒྱས་པ་ ) བཞིན་བསྒོམ། དེ་ནས་ཡེ་ཤེས་ཀྱི་འཁོར་ལོ་དགུག་གཞུག་བྱས་པས། ལུས་ཀྱི་རྟེན་དང་བརྟེན་པར་བཅས་པའི་དཀྱིལ་འཁོར་རྫོགས་པར་གསལ་གདབ། རང་གི་སྙིང་གའི་ཧཱུྃ་ལས་འོད་འཕྲོས་པས། འོག་མིན་གྱི་གནས་ནས་དགྱེས་པ་རྡོ་རྗེའི་དཀྱིལ་འཁོར་རིགས་ལྔ། ཡུམ་བཞི། བྱང་ཆུབ་སེམས་དཔའ་བརྒྱད། ཁྲོ་བོ་བཅུ། ལྷ་མོ་དྲུག་དང་བཅས་ཤིང༌། གཞན་ཡང་སངས་རྒྱས་དང་བྱང་ཆུབ་སེམས་དཔའ་ནམ་མཁའ་གང་བ་སྤྱན་དྲངས་ལ། དཀར་མོ་རི་དྭགས་ལ་སོགས་པས་མཆོད། ཞེ་སྡང་རྡོ་རྗེ་ལ་སོགས་པས་བསྟོད། མཎྜལ་ཕུལ་ནས། བྱང་ཆུབ་རྡོ་རྗེ་སངས་རྒྱས་ལ་ཞེས་པ་ལ་སོགས་པ་ལན་གསུམ་གྱིས་གསོལ་བ་གདབ་པ་ནས། རྡོ་རྗེ་སློབ་དཔོན་གྱི་དབང་གི་བར་བདག་འཇུག་ལྟར་བྱ། འོན་ཀྱང་རིག་པའི་དབང་ལྔའི་སངས་རྒྱས་རྣམས་ཕྱག་གཉིས་པར་བསྒོམ། དེ་ནས་དཀྱིལ་འཁོར་གྱི་འཁོར་ལོ་ནི། ལམ་གྱི་ཆོས་མཚོན་པར་བྱེད་པ་ཡིན་ལ། ལྷ་རྣམས་ནི་འབྲས་བུ་སངས་རྒྱས་ཀྱི་ཡེ་ཤེས་དང༌། ཡོན་ཏན་མཚོན་པར་བྱེད་ཅིང༌། དེ་ཐམས་ཅད་ཀྱང་རྡོ་རྗེ་སློབ་དཔོན་གྱི་སྐུ་དང་གསུང་དང་ཐུགས་ལ་ཚང་ངོ་ཞེས་པ་ཙམ་གྱིས་དེ་ཁོ་ན་ཉིད་དྲན་པར་བྱའོ། །དེ་ནས་དཀྱིལ་འཁོར་གྱི་གཙོ་བོའི་ཞལ་ནས། ཁྱོད་ཀྱིས་ཕྱི་དང་ནང་དང་དེ་ཁོ་ན་ཉིད་ཀྱི་སྒོ་ནས་ཕྱི་དང༌། ནང་གི་དེ་བཞིན་གཤེགས་པ་ཐམས་ཅད་མཆོད་པར་གྱིས་ཞེས་མཆོད་པའི་རྗེས་གནང་དང༌། གང་ཟག་སོ་སོའི་ཁམས་དང་བག་ལ་ཉལ་དང་རྗེས་སུ་ (

¡¶ ཞ ¡· + ཆོས་ ) མཐུན་པའི་སྒོ་ནས་སེམས་ཅན་གྱི་དོན་གྱིས་ཤིག ཅེས་སེམས་ཅན་གྱི་དོན་གྱི་རྗེས་གནང་དང༌། སེམས་ཅན་རྣམས་ལ་དབང་པོ་དང་རྗེས་སུ་མཐུན་པའི་ཆོས་ཀྱི་འཁོར་ལོ་བསྐོར་བར་གྱིས་ཤིག་ཅེས་ཆོས་བཤད་པའི་རྗེས་གནང་སྦྱིན་པར་བསམ། ཡང་མཎྜལ་ཕུལ་ནས། ཁྱོད་ནི་རྣལ་འབྱོར་མ་ཚོགས་ལ་སོགས་པས་གསོལ་བ་གདབ། གསང་བའི་དབང་དངོས་དང༌། ལུང་བསྟན་བདག་འཇུག་བཞིན་བྱ། ཡང་མཎྜལ་ཕུལ་ལ། བཅོམ་ལྡན་ཞི་བ་ཆེན་པོ་ཀྱེ། །ལ་སོགས་པས་གསོལ་བ་གདབ་པ་ནས། ཤེས་རབ་ཡེ་ཤེས་ཀྱི་དབང་བདག་འཇུག་བཞིན་བླང༌། དེ་ནས་གཙོ་བོའི་ཞལ་ནས། ཁྱོད་ཀྱིས་རང་གི་དམ་ཚིག་དང་སྡོམ་པ་ཐམས་ཅད་ལ་ནན་ཏན་དུ་གྱིས་ཞེས་པས་ལམ་དུས་ཀྱི་དབུགས་དབྱུང་བ་དང༌། སེམས་ཅན་རྣམས་སྡུག་བསྔལ་ལས་དབུགས་དབྱུང་ ཞེས་ལས་དབུགས་ དབྱུང་ཞེས་འབྲས་བུའི་དབུགས་དབྱུང་གནང་བར་བསམ། ཡང་མཎྜལ་ཕུལ་ལ། བདག་ཉིད་ཆེ་ཁྱོད ་བཀའ་ དྲིན་གྱིས། །ལ་སོགས་པས་གསོལ་བ་ གདབ་པ་ནས།དབང་བཞི་པའི་དངོས་གཞི་དང༌། གཟེངས ་བསྟོད་པའི་བར་བདག་ འཇུག་བཞིན་བྱ། དེ་ནས་ཡོན་དུ་དམིགས་ལ། ལུས་ལོངས་སྤྱོད་དང་བཅས་པ་ ཐམས་ཅད་དབུལ་བ་ལ ་སོགས་པ་རྗེས་ཀྱི་ ཆོ་ག་རྣམས་བདག ་འཇུག་ ལྟར་བྱས་ནས། དབང་བཞི་ ཡོངས་སུ་རྫོགས་པའི་བརྡར། གཙོ་བོ་ཡབ་ཡུམ་ལ་ལས ་དབུགས་དབྱུང་ ལས་དབུགས་དབྱུང་ཞེས་འབྲས་བུའི་དབུགས་དབྱུང་གནང་བར་བསམ། ཡང་མཎྜལ་ཕུལ་ལ། བདག་ཉིད་ཆེ་ཁྱོད་བཀའ་དྲིན་གྱིས། །ལ་སོགས་པས་གསོལ་བ་གདབ་པ་ནས། དབང་བཞི་པའི ་དངོས་ གཞི་དང༌། གཟེངས ་བསྟོད་པའི་ བར་བདག་འཇུག་བཞིན་བྱ། དེ་ནས་ཡོན་དུ་དམིགས་ལ། ལུས་ལོངས་སྤྱོད་དང་བཅས་པ་ཐམས་ཅད་དབུལ་བ་ལ་སོགས་པ་རྗེས་ཀྱི་ཆོ་ག་རྣམས་བདག་འཇུག་ལྟར་བྱས་ནས ༑ དབང་བཞི་ཡོངས་སུ་རྫོགས་པའི་བརྡར། གཙོ་བོ་ཡབ་ཡུམ་ལ་མི་བསྐྱོད་པ་ལ་སོགས་པ་རིགས་ཀྱི་བདག་པོའི་རྒྱས་གདབ་བོ། །དབང་བསྐུར་བའི་རིམ་པ་དེ་དག་དམིགས་པ་རྒྱ་ཆེ་བས་ནི་ཕྱི་ནང་གི་ལྷ་ཐམས་ཅད་ཀྱིས་ལེན་པར་བསྒོམས་ལ།

འབྲིང་གིས་ཕྱིའི་ལྷ་དགུ་དང༌། ནང་གི་གཙོ་བོ་ལྔས་ལེན་ཞིང༌། ཆོས་རྒྱལ་འཕགས་པའི་གསུང་རབ་དཔེ་བསྡུར་མ་པོད་དང་པོ། མེས་པོའི་ཤུལ་བཞག་ལས། ས་སྐྱ་བཀའ་འབུམ། PAGE 460PAGE 459 EMBED CorelDRAW.Graphic.9 EMBED CorelDRAW.Graphic.9 