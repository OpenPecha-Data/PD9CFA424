༄༅། །བདག་མེད་མ་ལྷ་མོ་བཅོ་ལྔའི་བསྟོད་པའི་མཆན་བཞུགས་སོ། །

༄༅། །ན་མོ་ ཕྱག་འཚལ་ལོ།། གུ་རུ་ བླ་མ། བྷ་ཌཱ་ཡ། རྗེ་བཙུན་ལ། བླ་མ་དང་རྡོ་རྗེ་འཆང་ཐུན་མོང་དུ་བསྟོད་པ་ རང་བཞིན་ གྱིས། དྲི་ མ། མེད་ པའི་ཆོས་ཉིད་སྤྲོས་བྲལ་དེ། བློ་གྲོས་གློ་བུར་གྱི། །དྲི་མས་བསྒྲིབས་པ་བསལ་བར་མཛད་པ་ཡི། །དཔལ་ལྡན་ མན་ངག་སྟོན་པ། བླ་མ་ དེའི་ཡང་གོང་མ། རྡོ་རྗེ་འཆང་དབང་གི ། སྐུ་ལས་དམན་པ ཞབས་པད་དྲི་མ་མེད་ལ་ཕྱག་འཚལ་ལོ། །མཁའ་འགྲོ་གྲངས་མེད་ འཁོར་འཇིག་རྟེན་པའི་མཁའ་འགྲོ་ནི་བསྡུ་བྱ། འདས་པའི་མཁའ་འགྲོ་ནི་སྡུད་བྱེད་ཡིན་ལ། དེའི་ཡང་འཁོར་ནི་བསྡུ་བྱ། གཙོ་མོ་ནི་སྡུད་བྱེད་དུ་ཤེས་པར་བྱའོ།། སྟོང་ཕྲག་བདུན་ཅུ་གཉིས། །སྡུད་བྱེད ་འདི་ལྟར་རྟོགས་པར་བྱ་སྟེ། རྒྱུ། རྟོགས་པའི་ཁྱད་པར། གྲུབ་པའི་རྟགས། མིང་དོན། རྒྱུ་ནི་སུ་ལ་སོགས་པ། རང་གི་དཀྱིལ་འཁོར་བཞི་པོ་རྣམས་དབུ་མར་ཐིམ་པའོ། །གཉིས་པ་ནི་ངོ་བོ་ལ་ཁྱད་པར་མེད། རྟོགས་པ་ལ་ཡོད། གསུམ་པ་ནི། བརྒྱ་ཕྲག་བཅུ་གསུམ་ལ་སོགས་པ་བཅུ་འགྱུར་ལ་སོགས་པ་བསྒྲེའོ། །བཞི་པ་ནི། རྡོ་རྗེ་ཐེག་པ་བས་རྒྱུ་ལམ་འབྲས་བུ་མི་རྟོགས། ལྷ་མོ་རྣམས་ནི་རང་རང་གི་ས་ཐོབ་པའི་ཚུལ་བཟུང་ལ། བདག་མེད་མ་འབའ་ཞིག་སངས་རྒྱས་ཀྱི་ཚུལ་བཟུང་ངོ་གསུང་ངོ༌།། སུམ་ཅུ་བདུན་ནམ་ གཙོ་བོ་སོ་གཉིས་ཀྱི་དབང་བྱས་ནས་དེ་དག་བསྡུ་བྱ་སྡུད་བྱེད། སུམ་ཅུ་གཉིས། །དེ་དག་རང་བཞིན་ལྷ་མོ་ དེ་དག་ཀྱང་རྡོ་རྗེ་བདག་མེད་མའམ་ཕག་མོར་འདུས་སོ། ། བཅོ་ལྔའི་གཙོ། ། སྦྱང་གཞི་སྦྱོང་བྱེད གཉིས་ སུ། མེད་ པར། བཞུགས་ པ། ལ་དང་བས་བསྟོད་པར་བགྱི། ། ཚིགས་བཅད་གཅིག་གིས་ས་བཅུ་གསུམ་པ་སྟོན་ སྦས་པའི་རྩ་ལྔ་བདུད་དྲལ་ཆ་དང་བཅས། ། གནས སྙིང་གི་དབུས་གནས་ དབུའི༑ གཙུག་ཏོར་མཆོག་ཏུ་ཐིམ། །འཕགས་པའི་ལམ་ལྔ་ བྱང་ཆུབ་ཀྱི་ཕྱོགས་ཡང་དག་པའི་ཏིང་ངེ་འཛིན། དྲན་པ། རྩོལ་བ། འཚོ་བ། ལས་ཀྱི་མཐའ་སྟེ། དྲུག་པའི་ཆ་ཡི་དངོས། །རྡོ་རྗེ་འཛིན་ པའི། ས་བཅུ་གསུམ་པར་ཕྱག་འཚལ། ། ཚིགས་བཅད་གསུམ་གྱིས་ས་བཅུ་གཉིས་པ་

དབུས་གནས་ དབུ་མ། གཡས་ རོ་མ། གཡོན་ རྐྱང་མ། རྒྱབ་ བདུད་དྲལ་མ། ཀྱི་ཆ་ལ་བཞུགས ༑ ༑ ཀུན་འདར་རོ་རྐྱང་བདུད་དྲལ་ཨཿ ཡི་གེ་ དང་བཅས། ཁུ་ཁྲག་དྲི་ཆེན་དྲི་ཆུ་མི་རྟོག་བསྐྱེད། །འཕགས་པའི་ལམ་ བྱང་ཕྱོགས་ལས་ཡང་དག་པའི་ལྟ་བ་དང༌། རྟོག་པ་དང༌། ངག་ གསུམ་བྱང་ཆུབ་ ཡན་ལག་གི་གཏང་སྙོམས། ལ་ཕྱག་འཚལ། །གནས་ གོང་གི བཞི་ པོ་གྲང༌། དབུ་མར་སྟོང་ལས་བཅུ་གཉིས་པ། ། སྦས་པའི་མིང་ ཉེ་བའི་འཐུང་སྤྱོད་ ཐུན་མོང་བ། ཡེ་ཤེས་ཆེན་པོ་སྟེ། །སྤང་བྱ་ཀུན་སྤངས་ཐོབ་བྱ་ཀུན་རྫོགས་པའི ༑༑ དཀྱིལ་འཁོར་དུ་དགོད་པ་ལ འཁོར་ལོའི་དབུས་ན་བཞུགས་ལ་ཕྱག་འཚལ་ལོ།། སྦྱང་གཞི རྣ་བ་ ཉོན་མོངས། ཞེ་སྡང་རྣམ་ཤེས་ཕུང་པོ་སྦྱོང༌། །སེམས་ ཡིད་ཀྱི་རྣམ་ཤེས། དག་ ཡེ་ཤེས་ལས་ ཆོས་དབྱིངས་ ཀྱི། ཡེ་ཤེས་ ཀྱི། ངོ་བོ་ཉིད། ། དེ་ཀ་ སྤྲོས་བྲལ་ བསྐྱེད་པའི། ས་བོན་ ཨ་ལས་བྱུང་བའི་གཉིས་མེད་མཆོག །རྡོ་རྗེ་བདག་མེད་མ་དཔལ་ཕྱག་འཚལ་བསྟོད། ། ཤོ་ལོ་ཀ་གསུམ་གྱིས་ས་དང་པ ( གནས ) པུ་ལླཱིར་ རྩ། མི་ཕྱེད་ མས ( ལས ) སོ་དང་སེན་མོའི་ཁམས། ། གནས་སྤྱི་གཙུག འབར་འཛིན་ པར་རྩ། ཕྲ་ གཟུགས་མས། ( ལས ) སྐྲ་དང་སྤུ་འབབ་ཅིང༌། ། སྦྱང་གཞི གཟུགས་ཕུང་ ཉོན་མོངས། གཏི་མུག ་སྐྱེ་མཆེད མིག་སྦྱོང ་བསྐྱེད་པའི་ས་བོན ཨཱ་ལས་བྱུང༌། །དཀྱིལ་འཁོར་ལ་དགོད་པའི འཁོར་ལོའི་ཤར་གནས་ ལྷ་མོ། རྡོ་རྗེ་མར་ཕྱག་འཚལ། ། གནས་རྣ་བ་གཡས་ ཨུརྻན ་རྩ རྩེ་མ་ ལས། པགས་པ་དྲི་མ་བསྐྱེད། ། གནས་ལྟག་པ་ ཨར་བུར་ རྩ། གཡོན་པ་མ་སྟེ་ ལས་ ཤ་འབབ་ཅིང་ ༑ ༑ སྦྱང་གཞི ཚོར་བ་ ཉོན་མོངས སེར་སྣ་ དབང་པོ་ སྣ་སྦྱོང་ ས་བོན ཨི་ལས་བྱུང༌། ། དཀྱིལ་འཁོར་ལ་དགོད་པའི་ ལྷོ་ཕྱོགས་ ལྷ་མོ་ གསང་བའི་དཀར་མོར་བདག་ཕྱག་འཚལ།། བྱང་ཕྱོགས་ལས་དྲན་པ་ཉེར་བཞག་ ལུག་དང་ཚོར་བ་ཆོས་ཀྱི་སེམས་ཀྱི་དངོས། ། གནས་ སྤྱི་བོ་སྤྱི་གཙུག་རྣ་བ་ལྟག་པར་བཞུགས། ། ཡུལ་དེ་དང་དེ་དག་ན་གནས་པའི་ རླུང་དང་བྱང་ཆུབ་སེམས་རྣམས་ ཁམས་བདུད་རྩི་དེ་དག་གི་གྲོང་སྟོང་པ་ལས། དབུ་མར་ཐིམ།

། སྦས་པའི་མིང་ གནས་ཏེ་ ཐུན་མོང་གི་མིང་ རབ་དགའི་ས་ལ་བདག་ཕྱག་འཚལ། ། ཤོ་ལོ་ཀ་གཉིས་ཀྱིས་ས་གཉིས་པ་བསྟན་ གོ་དཱ་ཝ་རིར་ རྩ་ ཐུང་ངུ་ ལས། ཆུ་རྒྱུས་འབབ། ། སྨིན་དབུས་ ར་མེར་ རྩ། རུས་སྦལ་སྐྱེས་མ་ ལས། རུས་ཕྲེང་སྐྱེད། ། སྦྱང་གཞི འདུ་ཤེས་ ཉོན་མོངས་ འདོད་ཆགས་ དབང་པོ་ ལྕེ་སྦྱོང་ ས་བོན་ ཨཱི་ལས་བྱུང༌། ། ཕྱོགས་ ཆུ་བདག་ ལྷ་མོའི་མིང་ ཆུ་ཡི་རྣལ་འབྱོར་མར་ཕྱག་འཚལ། ། ཤོ་ལོ་ཀ་གཅིག་གིས་ས་གཉིས་པ།གནས་མིག་གཉིས་ དེ་ཝཱི་ཀོ་ཊར་ རྩ། སྒོམ་མ་ ལས། མཁལ་མ་བསྐྱེད། ། གནས་དཔུང་པ་གཉིས་ མཱ་ལར་ རྩ། དབང་མ་ ལས། སྙིང་འབབ་ སྦྱང་གཞི འདུ་བྱེད་དང༌། ། ཉོན་མོངས ཕྲག་དོག་ དབང་པོ་ ལུས་སྦྱོང་ ས་བོན་ ཨུ་སྐྱེས་ སྡིག་པ་མི་དགེ་བའི་ཆོས་མ་སྐྱེས་པ་རྣམས་མི་བསྐྱེད་སོགས་ ཡང་དག་སྤོང༌། །རྡོ་རྗེ་མཁའ་འགྲོ་གཉིས་པའི་ས་ སྦས་པའི་ས་དང་ཐུན་མོང་གི་སའི་མིང་དོན་ཤེས་པར་བྱ། ལ་བསྟོད ༑ ༑ ཤོ་ལོ་ཀ་གཅིག་གིས་ས་གསུམ་པ། གནས་མཆན་ཁུང་གཉིས་ ཀཱ་མ་རུ་པ་རྩ་སྐྱོན་མ་ ལས༑ མིག་འབབ་ཅིང༌། ། གནས་ནུ་མ་ ཨོ་ཏྲེར་ རྩ མཇུག་མ་ ལས། མཁྲིས་འབབ་ སྦྱང་གཞི ས་ཡི་ཁམས། ། ས་བོན་ ཨཱུ་སྐྱེས་པུཀྐ་སཱིས་སྦྱོང་རྫུ་འཕྲུལ་ འདུན་པ་བརྩོན་འགྲུས། གཉིས ༑ ༑ བྱང་ཤར་འོད་བྱེད་ཞིང་ལ་བདག་ཕྱག་འཚལ། ། ཤོ་ལོ་ཀ་གཅིག་གིས་ས་བཞི་པ། གནས་ལྟེ་བ་ ཏྲི་ཤ་ཀུ་ནེར་ རྩ མ་མོ་ ལས། གློ་བ་འབབ། ། གནས་སྣ་རྩ ེཀོ་སལ་ རྩ མཚན་མོ ལས། རྒྱུ་མ་ འབབ་ ཆུ་ཡི་ཁམས། །རྀ་སྐྱེས་ཤ་ཝ་རཱིས་སྦྱོང་རྫུ་འཕྲུལ་ དཔྱོད་པ་དང་སེམས་ཀྱི་རྫུ་འཕྲུལ་གྱི་རྐང་པ། གཉིས། །ཤར་ལྷོ་ཉེ་ཞིང་འོད་འཕྲོར་ཕྱག་འཚལ་ལོ། ། ཤོ་ལོ་ཀ་གཅིག་ས་ལྔ་པ།གནས་ཁ་ ཀ་ལིཾ་ཀར་ནི་ རྩ བསིལ་སྦྱིན་ ལས། ཆུ་རྒྱུས་འབབ ༑ ༑ གནས་མགྲིན་པ་ ལམྤཱར་ རྩ ཚ་བ་ ལས། ལྟོ་བ་འབབ་པ་མེ། །རཱྀ་སྐྱེས་ཙཎྜཱ་ལཱིས་སྦྱོང་དབང་པོ་ དད་པ་དང་བརྩོན་འགྲུས། གཉིས། །ལྷོ་ནུབ་ཚནྡོ་སྦྱང་དཀར་བདག་ཕྱག་འཚལ། ། ཤོ་ལོ་ཀ་གཅིག་གིས་ས་དྲུག་པ། གནས་སྙིང་ཀ་ ཀཱཉྩིར་ རྩ གཞོལ་མ་

ལས༑ སྙིང་འབབ་ གནས་མདོམས་ ཁ་བའི་རིར། ། རྩ་ རངས་མ་ ལས། རུས་པའི་ཁམས་འབབ་རླུང་གི་དངོས། །ལྀ་སྐྱེས་གཡུང་མོས་སྦྱོང་ཞིང་ དྲན་པ་དང་ཏིང་ངེ་འཛིན་ དབང་པོ་གཉིས། །ནུབ་བྱང་མངོན་གྱུར་ཉེ་བའི་ཚནྡོར་བསྟོད། ། ཤོ་ལོ་ཀ་གཅིག་གིས་ས་བདུན་པ། གནས་མཚན་མ་ པྲེ་ཏར་ རྩ་ ཤིན་ཏུ་གཟུགས་ཅན་ ལས། བད་ཀན་འབབ ༑ ༑ གནས་བཤང་ལམ ་ཁྱིམ་གྱི་ལྷར་ནི་ རྩ སྤྱི་མ་ ལས། རྣག་འབབ་གཟུགས། ། ལཱི་སྐྱེས་གཽ་རཱིས་སྦྱོང་མཛད་དབང་པོ་སྟོབས། ། ཤེས་རབ་དང་དད་པ། ཤར་ཕྱོགས་འདུ་བ་རིང་དུ་སོང་བར་བསྟོད། ། ཤོ་ལོ་ཀ་གཅིག་གིས་ས་བརྒྱད་པ། གནས་བརླ་ སཽརཱཥྟར་ རྩ་ རྒྱུ་སྦྱིན་ ལས། ཁྲག་འབབ་ཅིང༌། ། གནས་བྱིན་པ་ གསེར་གླིང་ རྩ སྦྱོར་བྲལ་ ལས། རྔུལ་འབབ་སྒྲ་ཡི་ཁམས། །ཨེ་སྐྱེས་ཙཽ་རཱིས་སྦྱོང་མཛད་ བརྩོན་འགྲུས་དང་དྲན་པའི། སྟོབས་གཉིས་ལྷོར། །མི་གཡོ་ཉེ་བའི་འདུ་བར་བདག་ཕྱག་འཚལ། ། ཤོ་ལོ་ཀ་གཅིག་གིས་ས་དགུ་པ།གནས་སོར་མོ་བཅུ་དྲུག་ ནཱ་ག་རར་ནི་ རྩ སྡུག་གུ་ ལས། ཚིལ་བུ་འབབ།། གནས་རྐང་པའི་རྒྱབ་ སིདྡྷུར་ རྩ་ གྲུབ་མ་ ལས། མཆི་ མ། འབབ་སྣ་ཡི་ཡུལ ་དྲི ། །ཨཻ་སྐྱེས་བེ་ཏཱ་ལཱིས་སྦྱོང ཏིང་ངེ་འཛིན་དང་ཤེས་རབ། སྟོབས་གཉིས་ནུབ། །དུར་ཁྲོད་ལེགས་པའི་བློ་གྲོས་ལ་ཕྱག་འཚལ། ། ཤོ་ལོ་ཀ་གཅིག་གིས་ས་བཅུ་པ། གནས་མཐེ་བོང་ མ་རུར་ རྩ་ འཚེད་མས ( ལས ) མཆིལ་མ་འབབ་པ་འཛིན། ། གནས་པུས་མོ་གཉིས་ ཀུ་ལུར་ རྩ ཡིད་བཟང་ ལས། སྣབས་འབབ་ལྕེ་ཡི་ཡུལ ར ོ། །ཨོ་སྐྱེས་གྷསྨ་རཱིས་སྦྱོང དྲན་པ་དང་ ( ཆོས་རབ་རྣམ་འབྱེད ) ། བྱང་ཆུབ་གཉིས། །ཉེ་བའི་དུར་ཁྲོད་ཆོས་ཀྱི་སྤྲིན་ལ་འདུད། ། ཤོ་ལོ་ཀ་གཉིས་ཀྱིས་ས་བཅུ་གཅིག་པ། ( རྩ ) སུམ་སྐོར་འདོད་མ་ སྦྱང་གཞི རེག་བྱ་ ལྷ་མོ་ ས་སྤྱོད་སྦྱོང་ ༑༑ ཨཽ་སྐྱེས་ བརྩོན་འགྲུས་དགའ་བ་ཡང་དག་ བྱང་ཆུབ་ལམ་གཉིས་ལ་བཏུད་ནས། ། ( རྩ ) ཁྱིམ་མ་གཏུམ་མོ་ སྦྱང་གཞི་ ཆོས་དབྱིངས་ ལྷ་མོ་ མཁའ་སྤྱོད་སྦྱོང༌། །ཨཾ་སྐྱེས་ ཤིན་ཏུ་སྦྱངས་པ་ཡང་དག་དང་ཏིང་ངེ་འཛིན་ཡང་དག་ བྱང་ཆུབ་ལམ་གཉིས་ལ་ཕྱག་འཚལ།།

འདི་བཞི་ གནས་ སྙིང་གི་འདབ་བརྒྱད་ལྟེ་བ་ཡི། །མཚམས་ནས་རླུང་དང་བདུད་རྩི་ལྔ་འདྲེས་ པ་ལས་ འབབ། །འདི་རྣམས་དབུ་མར་ཐིམ་ལས་འཐུང་གཅོད་དེ། ། དཔེ་མེད་ཡེ་ཤེས་བཅུ་གཅིག་པར་ཕྱག་འཚལ། །ཀུན་ཀྱང་ཆོས་དབྱིངས་ངོ་བོས་ནག་མོར་བཞུགས། །མི་གནས་མྱ་ངན་འདས་ཚུལ་ཕྱེད་ཀྲུང་སྟེ། །སྐྱོན་དྲུག་ རྩ་བའི་ཉོན་མོངས་པ། གྲི་གུག་གིས་བཅད་བདག་མེད་ གཡོན་གྱི་ཐོད་པ། མགོ ། གཅེར་བུ་ གཟུང་འཛིན་སྤངས་དང་རྒྱལ་བ་ལྔ་ཡིས་བརྒྱན། ། རོ་ བདག་མནན་བདུད་བཞི་ མགོ་བོའི་ཕྲེང་བས་འཆི་བདག་བདུད། །གྲི་གུག་ལྷ་ནི་གཅོད་པ་སྟེ། །གཡོན་པའི་ཐོད་པས་ཉོན་མོངས་འདུལ། ཁ་ཊྭཱཾ་ཀས་ནི་ཕུང་པོའོ།། འཇོམས་ཤིང་ཡོན་ཏན་རྒྱས། །ཡེ་ཤེས་མེ་ཡི་དབུས་ན་བདེ་བར་བཞུགས། །དཔལ་ལྡན་ཡེ་ཤེས་མཁའ་འགྲོ་བཅོ་ལྔ་ཡི ༑ ༑ ཞབས་ལ་ཕྱག་འཚལ་རྟག་ཏུ་སྐྱབས་སུ་མཆི། །དེ་ལྟར་ལྷ་དང་ས་ཡི་རིམ་པ་བཞིན། །གུས་པས་བསྟོད་པས་སླར་ཡང་བདག་གི་ཡིད། །སྤྲོ་བས་རབ་དྲངས་འཕོ་བའི་རིམ་པ་བཞིན། །བསྟོད་པ་འདི་ཡང་རྩོམ་པར་འདོད་པར་གྱུར།། སྐྱེས་དང་བུད་མེད་དབྱེ་བ་ཡིས། ། རྐང་པའི་མཐེ་བོང༌། གཡས སྐྱེས་པའི་ཡར་ངོ༌། བུད་མེད་མར་ངོ༌། མཐེ་བོང་ གཡོན་ བུད་མེད་ ཡར་ངོ་ སྐྱེས་པའི། མར་ངོ་ཡི། ། གཉིས་ཀའི་ ཚེས་གཅིག་ལ་སོགས་འཕོ་བའི་གནས། །དབང་ བར། མཛད་ པའི། མཁའ་འགྲོ་ མ་རྣམས། བསྟོད་པར་བགྱི། ། སྤྱིར་ཟླ་བ་བཅུ་གཉིས་ཀྱི་ཁྱིམ་གྱི་མིང་འདིར་ཚེས་ལའང་སྦྱར། ཞག་གཅིག་ལའང་བཅུ་གཉིས་འཇུག་པར་ཤེས་དགོས་ ཚེས་གཅིག་ལུག་གི་ ཁྱིམ་ལུག་གི་མགོ་ཅན་ཤར་སྨད་དེ་འགྲེ། ལུ་གུ་སྐྱེ། ནག་པའི་ཟླ་བ་ནམ་ཉི་མ་མཉམ། འཕོ་བ་ལ། །མི་ཕྱེད་གཏུམ་མོ་ རྐང་པའི་ མཐེ་བོང་གཉིས ༑ ༑ དགའ་བའི་དགའ་བ་ཡི་གེ་ཨ། །མཁའ་སྤྱོད་མ་ལ་ཕྱག་འཚལ་ལོ། ཁྱུ་མཆོག་ མགོབྱང་ཤར། གླང་སྐྱེ་འཇུག འཕོ་བ་ཚེས་གཉིས་ལ། །ཕྲ་གཟུགས་ཁྱིམ་མ་བྱིན་པ་གཉིས། །དགའ་བའི་མཆོག་དགའ་ཡི་གེ་ཨཱ། །ས་སྤྱོད་མ་ལ་ཕྱག་འཚལ་ལོ། །ཚེས་གསུམ་ སྣྲོན། ཁྱིམ་ཁ་སྦྱར་གྱི་གཟུགས་སྲོག་ཆགས་ཕལ་ཆེར་འཁྲིག་

འཁྲིག་པའི་ཉི་མ་སྟེ། །རྩེ་བ་མ་དང་འདོད་མ་ནི། །བརླ་གཉིས་དགའ་བའི་དགའ་བྲལ་ཨི ༑ ༑ གྷསྨ་རཱི་ལ་ཕྱག་འཚལ་ལོ། །བཞི་པ་ ཆུ་སྟོད། སྦལ་པ་སྐད་འདོན། ཀརྐ་ཊ་ཡི་ཚེས ༑ ༑ གཡོན་པ་མ་དང་སུམ་སྐོར་མ། །གསང་གནས་དགའ་བའི་ལྷན་སྐྱེས་ཨཱི ༑ ༑ བེ་ཏཱ་ལཱི་ལ་གུས་པས་འདུད། །ལྔ་པ་ གྲོ་ཞིན། སེང་ ེརྣམས་འཇུག གའི་འཕོ་བ་སྟེ ༑༑ ཐུང་ངུ་ཡིད་བཟང་ལྟེ་བར་བཞུགས། །ཨུ་སྟེ་མཆོག་དགའི་དགའ་བ་ཉིད།། ཙཽ་རཱི་ལ་ཡང་བདག་ཕྱག་འཚལ། །བུ་མ ོལང་ཚོ་ལ་བབས་པ་གྲུ་ནང་དུ་ཞུགས་ནས་སྐྱ་བ་འཛིན་པ་ཁྲུམས། འི་འཕོ་བ་ཚེས་དྲུག་ལ། །རུས་སྦལ་སྐྱེས་དང་འཚེད་མ་ནི། །སྙིང་ཁར་ཨཱུ་སྟེ་མཆོག་དགའི་མཆོག །གཽ་རཱི་ལ་ནི་གུས་པས་འདུད། ། ཁྱིམ་བུད་མེད་སྲང་འཛིན་པའི་ཆ་བྱད་ཅན། སྟོན་མར་དང་བུ་རམ་ལ་སོགས་པ་སྡུད། ཐ་སྐར་ ཚེས་བདུན་སྲང་གི་འཕོ་བས་ཏེ། །སྒོམ་མ་གྲུབ་མ་ནུ་མ་གཉིས། །མཆོག་དགའི་དགའ་བྲལ་ཡི་གེ་རྀ ༑ ༑ གཡུང་མོ་ལའང་བདག་ཕྱག་འཚལ། ། སྨིན་དྲུགཁྱིམ་སྡིག་པའི་རྒྱལ་མཚན་འཛིན་པ༑ སྡིག་པ་རྣམས་ས་འོག་ཏུ་འཛུད་ སྡིག་པའི་འཕོ་བ་ཚེས་བརྒྱད་ལ། །དབང་མ་སྡུག་གུ་ལྐོག་མར་གནས། །མཆོག་དགའི་ལྷན་སྐྱེས་ཡི་གེ་རཱྀ། །ཙཎྜཱ་ལཱི་ལ་བདག་ཕྱག་འཚལ། ། སྨལ་པོ། ཁྱིམ་མདའ་གཞུ་འཛིན་པའི་ཆ་བྱད་གཞུ་སྲ་བའི་དུས་ གཞུ་ཡི་འཕོ་བ་ཚེས་དགུ་སྟེ། །སྐྱོན་མ་སྦྱོར་བྲལ་ལག་མཐིལ་གཉིས། །དགའ་བྲལ་དགའ་བ་ཡི་གེ་ལྀ། །ཤ་ཝ་རཱི་ལ་བདག་ཕྱག་འཚལ། ། རྒྱལ། ཁྱིམ་ཆུ་སྲིན་མགོ་ཅན་ ཚེས་བཅུ་ཆུ་སྲིན་འཕོ་བ་སྟེ། །མཇུག་མ་རྒྱུ་སྦྱིན་མཆུ་གཉིས་ལ། །དགའ་བྲལ་མཆོག་དགའ་ལཱྀ་ཡི་དབྱིབས། །པུཀྐ་སཱི་ལ་བདག་ཕྱག་འཚལ། ། མཆུ། ཁྱིམ་བུད་མེད་ཆང་བུམ་འཛིན་པ་ཆང་བཅུད་འཕེལ་བ་ བུམ་པའི་འཕོ་བ་བཅུ་གཅིག་པ། །མ་མོ་སྤྱི་མ་མཁུར་ཚོས་གཉིས། །དགའ་བྲལ་དགའ་བ་ཡི་གེ་ཨེ། །རྡོ་རྗེ་མཁའ་འགྲོ་མ་དཔལ་འདུད། །བཅུ་གཉིས་ ཁྱིམ་ཉའི་མགོ་ཅན་ཉ་རྣམས་གནས་ནས་ལྡང༌། དབོའི་ཟླ་བ་ ཉ་ཡི་འཕོ་བ་སྟེ། །མཚན་མོ་ཤིན་ཏུ་གཟུགས་ཅན་ཨཻ།

།མི་གཉིས་དགའ་བྲལ་ལྷན་སྐྱེས་ཏེ། །ཆུ་ཡི་རྣལ་འབྱོར་མ་དཔལ་འདུད། ། འདི་མན་ཆད་ཁྱིམ་མིན། ཀྱེ་རྡོ་རྗེའི་དགོངས་པས་འཕོ་བ་བཅུ་དྲུག་སྟེ་ཕྱི་རོལ་དུ་ཟླ་བ་གཟས་ཟིན་པ་ན་རྐྱང་མར་ཁུ་བ་ཟིན་པ་སྟེ་ཁུ་བ་ལ་ཁྲག་འདྲེས་ བ་གཟས་ཟིན་བཅུ་གསུམ་པ། །བསིལ་སྦྱིན་རངས་མ་རྣ་བ་གཉིས།། ལྷན་སྐྱེས་དགའ་བ་ཡི་གེ་ཨོ། །ནང་གི་དཀར་མོར་བདག་ཕྱག་འཚལ། །ཉི་མ་གཟས་ཟིན་ ཕྱི་རོལ་ཉི་མ་ཟིན་དུས་རོ་མར་ཁྲག་ཟིན་པ་སྟེ་ཁྲག་ལ་ཁུ་བ་འདྲེས་ བཅུ་བཞི་པ། །ཚ་བ་མ་དང་གཞོལ་མ་ཨཽ། །ལྷན་སྐྱེས་མཆོག་དགའ་ཀླད་པ་གཉིས། །རྡོ་རྗེ་མ་དཔལ་བདག་ཕྱག་འཚལ། །ཐིག་ལེ་འགོག་པ ་ཕྱི་རོལ་དུ་སྐར་མ།ནང་དུ་རྩ་ཐམས་ཅད་ཀྱི་ཐིག་ལེ་ཟིན། བཅོ་ལྔ་ཡི། །ཉིན་པར་རོ་མ་རྐྱང་མ་སྟེ། །སྤྱི་གཙུག་རྣ་བ་གཡས་གཡོན་ལ། །ལྷན་སྐྱེས་དགའ་བྲལ་ཡི་གེ་ཨཾ། །མཚན་མོ་ནམ་མཁའ་ ཕྱི་ནམ་མཁའ་ནང་སྟོང་པ་ཆེན་ ( པོ་ ) ཉམས་མྱོང༌། འགོག་པ་སྟེ། །ལྷན་སྐྱེས་ལྷན་སྐྱེས་སྤྱི་གཙུག་ནའོ།། དཀར་པོའི་མཚན་མོ་ཀུན་འདར་ཨཿ། རོ་རྐྱང་ཀུན་འདར་ རྩ་གསུམ་བདག་མེད་མ་དཔལ་འདུད། །སྤྱི་གཙུག་ཨཿསྟེ་ཀུན་འདར་མ། །ཚེག་དྲག་ཅན་གཉིས་ཧཱུྃ་གི་དངོས ༑ ༑ ནག་པོ མར་ངོ། འི་མཚན་མོ་བདུད་དྲལ་ཁྱབ། །ཧེ་རུ་ཀ་དཔལ་བདག་ཕྱག་འཚལ། །འཕོ་བ་ བཅོ་ལྔ་དང་བཅུ་དྲུག་པ། གཉིས་དང་རྩ་བཞི་ གཙོ་མོ་གསུམ་དང་བདུད་དྲལ་མ། དང༌། །ཚེས་ བཅོ་ལྔ། དང་ལྷན་སྐྱེས་ བཅུ་དྲུག ཡི་གེ་ ཨཿ གཅིག ། སྤྱི་བོ་ཀུན་འདར་བདུད་དྲལ་གྱི་གནས་པ། ཡར་ངོ་ཀུན་འདར་མར་ངོ་བདུད་དྲལ་གྱི་གནས་ན་གཉི་ཀ་ཐབས་ཤེས་རབ་དབྱེར་མེད་ གནས་གཅིག་ནི་ ཡབ་ཡུམ། གཉིས་མེད་བཞུགས། །ཤེས་རབ་ཐབས་ ལྷག་མ། ལ་བདག་ཕྱག་འཚལ། །གཡས་གཡོན་གཟུང་འཛིན་རྩ་སྟེ་ ཀུན་འདར་མི་རྟོག་པ་སྐྱེ་བ་ཡིན་ཡང། ཀུན་འདར་མས། །སྔོན་དུ་ཨ་ དང་བཅས། བླངས་ཅུང་ཟད་རགས་པས་ན། །སུམ་ཅུ་གཅིག་ལྷག་ རགས་པ། ཐབས་རྣམས་ ལྷ་མོ། ཤེས་རབ་ཀྱིས། ། སྦྱངས་པས་སྦྱོང་བྱེད་བཅུ་དྲུག་པ་སྤངས་སོ། །གལ་ཏེ་སྦྱང་གཞི་ལྷག་མ་གནས་ཤེ་ན།

། བདུད་དྲལ་མ་ལ་སོགས་པ་སྦྱང་དགོས་སྙམ་ན། ལྷན་སྐྱེས་ ཧཱུྃ་སྟེ་ཡབ། ལྷན་སྐྱེས་ཨཿསྟེ་བདུད་དྲལ་མ། །སྟོང་ལ་སྟོང་བཞག་སྦྱོང་ཞེས་དོན་མེད་ སྟོང་པ་འཕོ་བ་བཅུ་དྲུག་པ། བདུད་དྲལ་མ། དགའ་བ་བཅུ་དྲུག་ཨཿ དེ། ། སྟོང་པ་བཞི་ཡིད་དང་ལྔ་ ཤེས་རབ་ཐབས་བདག་ཧེ་རུ་ཀ་ཡི་དངོས། །དེས་ན་རྡོ་རྗེ་ཐེག་པའི་ཟབ་དོན་ཀུན། ། ཐབས་ཤེས་རབ་ཀྱིས་སྦྱོང༌། ཤེས་རབ ( ཐབས ) ཀྱིས་སྦྱོང་བས་ ཐབས་དང་ཤེས་རབ་གཉིས་སུ་མེད་པ་ལ ༑ ༑ ཟུང་འཇུག་ཏུ་འགྲོ་བ་ལ་རྣལ་འབྱོར་པ་བདག་ནི་སྤྲོ་བ་ཆེན་པོ་སྐྱེས་པ་དེས་ན ་ཁོ་བོའི་སེམས་ནི་མཆོག་ཏུ་དད་པ་ཡིས། །རྡོ་རྗེ་ཐེག་ པ་སྟོན་པའི་གཞུང༌། ལ་གུས་པས་ཕྱག་འཚལ་ལོ

༑ ༑ རྒྱས་པར་རབ་ཏུ་བསྟོད་པ་ནི། །ལན་གཉིས་བརྗོད་པས་སེམས་སྤྲོ་ནས།། སླར་ཡང་བསྡུས་ཏེ་བསྟོད་པ་ནི། །འདི་ཡང་བརྗོད་པར་འདོད་པར་གྱུར། ། ཕུང་པོ་ ལྔ། ཁམས་ བཞི། དང་སྐྱེ་མཆེད་ བཅུ་གཉིས། རྣམས་སྦྱོང་སྨིན་ རིགས་པའི་དབང་ལྔ། བརྟུལ་ཞུགས། བུམ་པ། གསང་བ། ཤེས་རབ་ཡེ་ཤེས། བཞི་པ། རྗེས་གནང༌། ལུང་བསྟན། དབུགས་དབྱུང༌༑ གཟེངས་བསྟོད། བྱང་སེམས་དཀྱིལ་འཁོར་རོ།། བྱེད་དང་བཅས་བསྐྱེད་པའི་ཕྱོགས་ལ་ལྷ་མོ་བཅོ་ལྔའི་དངོས། ། རྩའི་ གཙོ་བོ་སུམ་ཅུ་གཉིས་དང་སྦས་པ་ སྙིང་གི་ ལྔ་ནི་བྱང་ཆུབ་ཕྱོགས་ཡིན་ ལུས་ཀྱི་དཀྱིལ་འཁོར་སུམ་ཅུ་སོ་བདུན། ཕྲ་མོ་རྣམས་དང་རྩ་ཡིས་བཅས ༑ ༑ རྩ་ཁམས་ལྔ འང་ལྷ་སོ་བདུན། འཕེལ་བས་དཔག་མེད་རླུང་ གི་དཀྱིལ་འཁོར༑ དང་བཅས་པ་ཟབ་མོ་ དཀྱིལ་འཁོར། གསུམ་སྟེ་ཀུན་ཀྱང་བཅོ་ལྔའི་དངོས། ། འཕོ་བ་ བཅུ་དྲུག་ ཨཱ་ལི་ བཅུ་དྲུག་ དགའ་བ་ བཅུ་དྲུག་ སྟོང་ཉིད་ བཅུ་དྲུག་ ས་མཆོག་ བཅུ་གཉིས། རྣམས་ཀྱང་ལྷ་མོ་ཉིད་དེ་ ཕྱི་ནང༌། གཉིས་མེད་ལ་ཕྱག་འཚལ། ། དཔེ་དོན་སྤེལ་མ། བསྟོད་པས འི་ཕྲེང་བ། མགྲིན་པ་བརྒྱན་པར་ནི། ། དུས་སྔ་རོལ་ནས་རྩོམ་པར། འདོད་པས་ཡུན་རིང་རབ་ ཏུ། གདུངས་པ། ། དེ་ལ། རིན་ པོ ་ཆེ འི་ ན་ཕྲེང་བ་ དང་འདྲ་བའི་བསྟོད་པ༑ཉེས་པ་མེད་པས། དྲི་མ་མེད། །བརྒྱུས་པ་ དང་འདྲ་བ། འདི་ཡིས་ ཡིད། ཕྲོགས་ཤིག་གོ ། སྟེ་ཚིམ་པར་གྱིས་ཤིག་ ཐབས་དང་ཤེས་རབ་ཟུང་འཇུག་ལ། །མཆོག་ཏུ་དད་པས་བསྟོད་པ་ལས། །བྱུང་པ་གྲགས༷་པའི༷་དགེ་བ་ཡིས། །འགྲོ་ཀུན་ཐར་པའི་རྒྱལ་མཚན་ཤོག །ལྷ་མོ་བཅོ་ལྔའི་བསྟོད་པའི་གཞུང༌། །དྲི་མ་མེད་པ་ཞེས་བྱ་བ། ། དགེ་བསྙེན་གྲགས་པ་རྒྱལ་མཚན་གྱིས། །དཔལ་ལྡན་ས་སྐྱར་འབད་དེ་བྲིས། ། དཀྱིལ་འཁོར་གྱི་གཙོ་བོ་དང་བཅས་པའི་ལྷ་མོ་བཅོ་ལྔའི་བསྟོད་པ། རྒྱུད་གསུམ་ རྒྱུ་རྒྱུད། ཐབས་རྒྱུད། འབྲས་བུའི་རྒྱུད། ལ་འཇུག་པ་རིན་པོ་ཆེའི་ཕྲེང་བ་དྲི་མ་མེད་པ་ཞེས་བྱ་བ། ཤཱཀྱའི་དགེ་བསྙེན་ཐེག་པ་མཆོག་གི་རྣལ་འབྱོར་པ་གྲགས་པ་རྒྱལ་མཚན་གྱིས་ཉེ་བར་སྦྱར་བ་འདི་ཡོངས་སུ་རྫོགས་སོ།།

ཉེས་པ་རྣམས་བླ་མའི་ཚོགས་ལ་བཟོད་པར་གསོལ་ཞིང་དེ་ལས་བྱུང་བའི་དགེ་བའི་རྩ་བ་སེམས་ཅན་ཐམས་ཅད་དང་ཐུན་མོང་དུ་བྱས་ནས་རྡོ་རྗེ་འཆང་གི་ས་ཐོབ་པར་གྱུར་ཅིག དེ་མ་ཐོབ་ཀྱི་བར་དུ་ཡང་ཤེས་རབ་ཕུན་སུམ་ཚོགས་པ་དང་ལྡན་ཞིང་ ༑ ལམ་གྱི་བར་དུ་གཅོད་པ་ཐམས་ཅད་ཞི་བར་གྱུར་ཅིག གནས་སྐབས་ཐམས་ཅད་དུ་བཀྲ་ཤིས་པར་གྱུར་ཅིག། །། འདི་ལ་ཚེག་བར་དགུ་པ་ཉེར་བདུན། བདུན་པ་ཉེར་གཉིས། ཉེར་གཅིག་པ་གཅིག་སྟེ། བསྡོམས་པས་ལྔ་བཅུའོ།། །། ༄༅། །ཀྱེའི་རྡོ་རྗེའི་ཆོས་སྐོར་གྱི་དཀར་ཆག་བཞུགས་སོ། ། ༈ བདེ་མཆོག་མལ་ལུགས་དང༌། བ་རི་བའི་ཡང་ཡོད་པས། བླ་མ་གོང་མའི་ཆོས་སྐོར་གྱི་དཀར་ཆག་གསུང༌། མཁས་པ་ཀུན་བློས་མ་དཔེ་མང་དུ་བལྟས། ཞིབ་ཏུ་དཔྱད། གཙོ་ཆེའི་ཆོས་སྣ་སུམ་ཅུ་དགུའི་ཁུངས་འདི་ལ་གཏུགས་པར་བྱ། ། ༄༅། །ཨོཾ་སྭསྟི་སིདྡྷཾ། བླ་མ་རྣམས་ལ་གུས་པས་ཕྱག་འཚལ་ལོ། ། བརྟག་པ་གཉིས་པ་གུར་སཾ་བྷུ་ཊི། བརྟག་གཉིས་ལ་སྒྲུབ་ཐབས་བདུད་རྩི་འོད། ལྷན་ཅིག་སྐྱེས་གྲུབ། ལམ་གྱི་ཡན་ལག་ལ་རྩ་བའི་ལྟུང་བ་ཡན་ལག་དང་བཅས་པ། དེ་ཉིད་བཅུ་པ། ཚོགས་ཀྱི་འཁོར་ལོ་ ཌོཾ་བྷི་བས་མཛད་རྣལ་འབྱོར་པ་ལ་གདམས་པ་འདུ་བ་བསྒྲགས་པ་དང་བཅས་པ་གཉིས། དྲན་པ་གཅིག་པ་ ཐ་མ་ལ་གྷར་པ་རི་པས། དཔའ་བོ་གཅིག ་མི་ཐུབ་ཟླ་བའི་བླ་མ་པིཎྜ་བས། པ། དཔའ་མོ་གཅིག་མ། འགྲེལ་ འདི་རྣམས་མི་ཐུབ་ཟླ་བའི། པ་ཀུ་མུ་ཏི། དཀྱིལ་འཁོར་ཆོ་ག་བཟང་པོ་ཡོངས་བཟུང༌། སྒྲུབ་ཐབས་ཡན་ལག་དྲུག་པ། བདག་ དབང་པོ་རབ་ལ། མེད་མའི་སྒྲུབ་ཐབས། རྡོ་རྗེ་ རིགས་བསྡུས་ གུར་གྱི་སྒྲུབ་ཐབས། གཏུམ་མོ་ འདི་འབྲོག་མིའི་ཡིན་ཏེ་མི་ཐུབ་ཟླ་བའི་རང་མི་འདྲ༌། འགྲེལ་ཆུང༌། གཏོར་མ། སྦྱིན་བསྲེག རིན་ཆེན་འབར་བ་ཞེས་ དཔའ་བོ་རྡོ་རྗེས༑ བྱ་བ་བྱ་བའི་རིམ་པ་བཅུ་གསུམ་པ། མན་ངག་གི་རོ་བསྲེག་ཀྱང་ཡིན། དེ་རྣམས་བིརྺ་པའི་རྗེས་སུ་འབྲངས་པ། ཌོཾ་བྷི་བའི་སྐོར་རོ། །བརྟག་པ་གཉིས་པ་ལ་འགྲེལ་པ་པདྨོ་ཅན། དཀྱིལ་འཁོར་ཆོ་ག་ནས་གླིང་མ།

སྒྲུབ་ཐབས་མཚོ་སྐྱེས་རྡོ་ བྱ་བའི་རིམ་པ་གཅིག་ཀྱང་ཡོད། རྗེས། ཚོགས་འཁོར་དམ་ཚིག་ལྔ་པ་བསྟོད་པ་དེ་རྣམས་པདྨའི་སྐོར་རོ། ། ལྷའི་རིགས་ཀྱི་བློ་གྲོས་ཀྱིས་མཛད་པའི་སྒྲུབ་ཐབས་དང༌། སྦྱིན་སྲེག་ཏ་ཐཱ་ག་ཏཱ་རཀྵི་ཏས་མཛད་པའི་རོ་བསྲེག་དེ་རྣམས་འབྲོག་ལ་མེད་ཀྱང་ཟེར་ གུར་གྱི་བཤད་སྦྱར། ཕྱག་ བཅུ་དྲུག་པ་ རྡོ་རྗེ་དྲིལ་བུ་པས། དཀར་པོ། སྐབས་ཀྱིས་འགྲེལ་པ་བརྒྱད་དེ། དེ་ནི་གླེང་གཞིའི་འགྲེལ་ནག་པོ་པ་ཆེ་བ་པ། རྩའི་མངོན་རྟོགས་ཆེན་ ཨིནྡྲ་བྷུ་ཏིས་ པོ་ཆུང་ པདྨ་བས་ བ། དུར་ཁྲོད་ཀྱི་འགྲེལ་པ་ཆེན་པོ་ཆུང་ པདྨ་བས ་བ། བརྡའི་འགྲེལ་པ། རྡོ་རྗེའི་གླུའི་འགྲེལ་པ་ ཀླུ་སྒྲུབ། ཆེན་པོ་ཆུང་ པདྨོ་ཅན། བ། དེ་རྣམས་རྗེ་བཙུན་འབྲོག་མི་ རོ་བསྲེག་གི་ཆོ་ག་གཏོར་མའི་ཆོ་གཚོགས་ཀྱི་འཁོར་ལོ། དེ་རྣམས་ལོ་ཙཱ་བ་ཉིད་ཀྱིས་མཛད།དེའི་སློབ་མས་ཕྱག་མཚན་གྱི་དག་པ་བྱས་སོ། ། ཤཱཀྱ་ཡེ་ཤེས་ཀྱིའོ། །བརྟག་པ་གཉིས་པ་ལ་འགྲེལ་པ། རྣལ་འབྱོར་རིན་པོ་ཆེ་སྦྱོར་བའི་ཕྲེང་བ། དཀྱིལ་འཁོར་ཆོ་ག་གཞུང་འགྲེལ། སྒྲུབ་ཐབས་དེ་ཉིད་གསལ་བ། ཕྱག་བཅུ་དྲུག་པ་དཔའ་གཅིག ཕྱག་གཉིས་པ་དཔའ་ ཐ་མ་ལ་ གཅིག བསྟོད་པ། ལམ་གྱི་ཡན་ལག་ལ། སེམས་བསྐྱེད་ཀྱི་ཆོ་ག་རབ་གནས་ཚུལ་ཟབ་མོ། རོ་བསྲེག ཚོགས་འཁོར ༑ བདག་མེད་མའི་སྒྲུབ་ཐབས་ཆེ་ཆུང་གཉིས། རྫོགས་རིམ་གྱི་གཞུང་གཅིག དེ་ཉིད་བཅུ་གཅིག་ཡོད་ཟེར་ཏེ་མ་མཐོང༌། དེ་རྣམས་ནག་པོ་པ་ཆུང་བ་ལས་འགོས་ཁུག་པ་ལས་བརྒྱུད་པའོ། །ཀྱེ་རྡོ་རྗེ་ལས་གཙོ་ཆེ་བ་རྣམས་སོ། ། སྙིང་པོ་དོན་གྱི་ཀྱེ་རྡོར་ནི། །བིརྺའི་རྗེས་འབྲངས་ཌོཾ་བྷིའི་སྐོར། །ཡན་ལག་མེད་རྗེས་པདྨའི་སྐོར། །དམ་ཚིག་རྡོ་རྗེ་ནག་པོའི་སྐོར། གཙོ་ཆེ་ བ་ལས་ཞིབ་མོ་མ་བྲིས༑ འི་ཆོས་སྣ་སུམ་ཅུ་དགུ། །ལམ་སྐོར་དགུ་ནི་ཁྱད་པར་རོ། །ཀྱེ་རྡོ་རྗེའི་ཆོས་སྐབས་སུ་གསུངས་པ་ལས། འགྲེལ་པ་མུ་ཏིག་ཕྲེང་བ། དཀྱིལ་འཁོར་ཆོ་ག་ཧེ་རུ་ཀ་མངོན་པར་འབྱུང་བ། སྒྲུབ་ཐབས་འཁྲུལ་སྤོང༌།

ཕྱག་གཉིས་པ་དེ་རྣམས་ཤཱནྟི་པའིའོ། །ཕྱག་རྒྱ་བཞི་པ་དང༌། དོ་ཧ་གཉིས། དཀྱིལ་འཁོར་ཆོ་ག དབང་གི་རབ་བྱེད། སྒྲུབ་ཐབས་རྣམ་དག་གཏེར། བདག་མེད་མ་གསལ་བ། ལྟ་བ་ངན་སེལ་རྩ་འགྲེལ་གཉིས། རིན་ཆེན་ཕྲེང་བ། དབང་གི་དགོས་པ་རྣམ་པ་ལྔ་པ། དེ་བཞིན་གཤེགས་པ་ལྔའི་ཕྱག་རྒྱ། སྒྱུ་མ་ངེས་བསྟན། རྨི་ལམ་ངེས་བསྟན ༑ རབ་ཏུ་མི་གནས་པ། ཐེག་པ་ཆེན་པོ་ཉི་ཤུ་པ། དེ་ཁོ་ན་ཉིད་ཉི་ཤུ་པ། བརྩེ་བ་ལྔ་པ། དགའ་གཅུགས་ལྔ་པ། མི་ཕྱེད་ལྔ་པ། དབུ་མ་དྲུག་པ། ལྷན་ཅིག་སྐྱེས་པ་དྲུག་པ། ཟུང་འཇུག་གསལ་བ། བདེ་ཆེན་གསལ་བ། དེའི་རྗེས་སུ་འབྲངས་པ་ལ། གནས་པ་བསྡུས་པ། ཤེས་རབ་ཡེ་ཤེས་གསལ་པ། རྡོ་རྗེའི་ཚིག དབང་རྣམ་ངེས་ཀྱི་འགྲེལ་པ་ སྒྲུབ་པ་རྒྱུད། དེ་རྣམས་མཻ་ཏྲི་བའི་ཆོས་སྐོར་ཡིན་ནོ ༑ ༑ ཡན་ལག་མ་ཚང་བ་ཐོར་བུའི་ཆོས་ལ། འགྲེལ་པ་ནི། རྡོ་རྗེ་སྙིང་པོ་མ། བྷ་བ་ སྒྲུབ་ཐབས་གཉིས་ཡོད་ཟེར། མ། དྲན་པའི་ ནག་པོ་པ་ཆེན་པོ། འབྱུང་གནས་མ། མུ་ཏིག་ཕྲེང་བ་ ཤཱནྟི་པ། མ། པདྨོ་ཅན། ཀོའུ་མུ་ཏི། དམ་ཚིག་རྡོ་རྗེ་ ནག་པོ་ཆུང་བ། མའོ།། གུར་གྱི་འགྲེལ་པ་ལ། ལྷ་ཡི་རིགས་ཀྱི་བློ་གྲོས་ བྷ་ཝ་པའི་འགྲེལ་པ་དང༌། རོ་བསྲེག་གཅིག་ཀྱང་ཡོད་ཟེར། སྤྱིར་གུར་ལ་འགྲེལ་པ་དགུ་ཡོད་ཟེར། ཀྱིས་མཛད་པ་ཆེ་ཆུང་གཉིས། ཨིནྡྲ་བྷཱུ་ཏིས་མཛད་པའི་སཾ་པུ་ཊིའི་འགྲེལ་བ་ཆེན་པོ། ཡན་ལག་མེད་པའི་རྡོ་རྗེས་མཛད་པའི་སྒྲུབ་ཐབས། ཌོཾ་བྷི་བའི་སྒྲུབ་ དཔལ་མཆོག་ ཐབས། དཔལ་གྱི་ཞབས་ཀྱྀས་ མི་ཐུབ་ཟླ་བས། མཛད་པའི་སྦྱིན་སྲེག ཀྱེའི་རྡོ་རྗེའི་ཆོས་སྐོར་རྣམས་རྫོགས་སོ། །དགེ་བསྙེན་གྲགས་པ་རྒྱལ་མཚན་གྱིས། །ཀྱེའི་རྡོ་རྗེའི་དཀར་ཆག་བྲིས་པ་ཡིན། །མལ་གྱོ་དག་ལས་འོངས་པ་ཡི། །གཤིན་རྗེ་རྣམས་ནི་འདི་ཡིན་གསུངས ༑ ༑ ཞལ་ དགྲ་ནག གསུམ་པ་དང་ གདོང་དྲུག་ ཞལ་དྲུག་ འགྲེལ་པ་ལ་སོགས་པ་གཙོར་མི་མཛད། པ། ། འཇིགས་བྱེད་ ཞལ་དགུ་ཡན་ལག་བཅས་ སྒྲུབ་ཐབས་དག་པ་བསྟོད་པ། པའོ ༑ ༑ མན་ངག་རྣམས་ལོགས་སུ་ཤེས་པར་བྱའོ།།

བདེ་མཆོག་རྩ་བའི་རྒྱུད། དེའི་བཤད་རྒྱུད་ནི་ངེས་བརྗོད་བླ་མ། རྡོ་རྗེ་མཁའ་འགྲོ། ཁྲག་འཐུང་མངོན་འབྱུང༌། ཀུན་ཏུ་སྤྱོད་ སཾ་བྷུ་ཊི། མཁའ་འགྲོ་རྒྱ་མཚོ། རྣལ་འབྱོར་མ་བཞི་ཁ་སྦྱོར་ཏེ། དེ་ལྟར་ན་བཤད་རྒྱུད་བདུན་ནོ།། པའོ ༑༑ དེ་རྣམས་སྐོར་ལྔར་གསུངས་པ་ལས། རྩ་རྒྱུད་ཀྱི་སྐོར་ག་པོའི་ཆོས་དྲུག་ ནི ༑ དཀྱིལ་འཁོར་ཆོ་ག་སྒྲུབ་ཐབས། སྦྱིན་སྲེག གསང་བའི་དེ་ཉིད།ཨོ་ལ་པ་ཏི ༑ དཔྱིད་ཀྱི་ཐིག་ལེའོ། །ཀུན་སྤྱོད་ཡན་ལག་དང་བཅས་པ་ནི། ལོ་ཧི་ དབང་པོ་རབ། པ། རིན་ཆེན་རྡོ་རྗེ་ ཐ་མ། མ། ཕྱི་ ཆེ་བ། མཆོད། ལག་ ཆེ་བ་བསྡུས་པ་རེ། མཆོད ༑ གཏོར ་ཆེ་བ་བསྡུས་པ་རེ། མ། ཚོགས་ཀྱིས་གཞུང་ རཀྵི་ཏས་བཞི་བྱས། གཉིས། རྡོ་རྗེ་ཆུ་སྦྱིན་པ་ བསྡུས་པ་གཅིག་ཀྱང་ཡོད་དེ་བསྡུས་པ་རྣམས་མན་ངག་ལས་གཞུང་མེད་ཟབ་བོ། ། བསྟོད་པ་དང་བཅས རིན་ཆེན་རྡོ་རྗེས། པ། རྒྱུན་ བྷུ་རི་པས། བཤགས། ཕྲིན་ འདི་མན་ཆད་ཐམས་ཅད་རྒྱུད་ཀྱི་ཚིག་ཡིན། ལས་བཅོལ་བའི་གཞུང༌། བཀྲ་ཤིས་རིག་མ་བཅུ་དྲུག རིན་ཆེན་བདུན། འདོད་ཡོན་ལྔ། ཡིད་མཆོད། བསྟོད་པ་བཞི་སྟེ། སོ་སོར་བྱས་ གཙོ་ཆེ་བ་ཡིན་གྱི་དེ་མ་ཡིན་པ་ཕག་མོའི་བསྟོད་པ་ལ་སོགས་པ་མང་པོ་ཡོད། ན་ཉི་ཤུའོ། ། བཤད་རྒྱུད་གསུམ་སྐོར་ ཡང་ན་དྲུག གཅིག རྡོ་རྗེ་དྲིལ་བུའི་སྐོར་ལ། དཀྱིལ་འཁོར་ཆོ་ག རིམ་ལྔ། བསྐྱེད་རིམ་མོ། ཀོང་ཀ་ནའི་སྐོར་དང་ བཞི་མན་ངག་གིས་བསྡུས་ཏེ། ལྔའོ། །འགྲེལ་པ་གསུང་བ་ནི། རྩ་རྒྱུད་ལ་སྒྲུབ་ཐབས་ཀྱི་གླེང་ ཀཾ་པ་ལ། གཞི ༑ མཁའ་འགྲོ་མ་བྷ་བ་མ། ཁྲག་འཐུང་འབྱུང་བའི་འགྲེལ་པའོ། །ཀུན་སྤྱོད་དང་ལོ་ཧི་པའི་འགྲེལ་པ་རེ་ཡོད་དེ། ཚོགས་པ་ལ་བཤད་པ་ཡིན་པས་མ་དག དེ་རྣམས་རྗེ་མལ་གྱོ་ལོ་ཙཱ་བའི་བདེ་མཆོག་སྐོར་ལྔའོ། །བདེ་མཆོག་སྡོམ་འབྱུང་དང༌། ཕྱག་ན་རྡོ་རྗེའི་བསྟོད་འགྲེལ་དང༌། ཕྲན་ཚེགས་གཞན་གསུང་ ར་ལིའི་རྒྱུད་རྣམས་གསུངས། བ་རྣམས་མལ་གྱོའི་མ་ཡིན་ མི་ཐུབ་ཟླ་བས་མཛད་པ་ལ་སོགས་པ་མང་པོ་ཡོད་དེ་མ་བྲིས་སོ།།

ནོ། །ནཱ་རོའི་རྗེས་འབྲངས་བདེ་མཆོག་གཞུང༌། །སྐོར་ལྔ་བླ་མ་ལས་བཤད་འདི། །མལ་གྱོ་དག་ལས་རིམ་འོངས་པའི། །དབུ་མ་མཁའ་སྤྱོད་དག་དང་ནི། །ཕག་མོ་ལ་སོགས་སྒྲུབ་པའི་ཐབས། །ཕྲན་ཚེགས་འདིར་ནི་མ་བྲིས་སོ། །གཞན་རྣམས་ཕྱི་རོལ་འཁོར་ཡིན ་ཚོགས་པ་ལ་བཤད་པ་རྣམས། པས། །རྣམ་པ་ཀུན་ཏུ་སྤོང་ མན་ངག་གི་བཤད་པ་དང་མ་མཐུན་པའི་སྐབས་སོ། །ཚོགས་བཤད་སྤངས་ལ་མན་ངག་གཙོར་བྱ་བའི་དོན་ཏོ།། བའི་རིགས། །ཨིཐི། རྗེ་བ་རི་བ་སྙིང་རྗེ་ཆེན་པོ་དང་ལྡན་པའི་ཆོས་བསམས་གྱིས་མི་ཁྱབ་ཀྱང་གཙོ་ཆེ་བ་གསུངས་པ་ནི། དོན་ཡོད་ཞགས་པ་ཡན་ལག་ གཟུངས་མ་གཏོགས་པ་ཡན་ལག་བཞི། བཅས། །རྣམ་རྒྱལ་ཡན་ལག་བཅས་པ་དང༌། །སྒྲུབ་ཐབས་བསྡུས་པ་དག་དང་ནི། །རྡོ་རྗེ་གདན་པའི་ཆོས་དྲུག་དང༌། །དང་པོའི་ལས་ཀྱི་བྱ་བར་བཅས། །ལྷ་ ཚེ་དཔག་མེད། དགུ་ལ་སོགས་བསམ་ ཕྱག་ན་རྡོ་རྗེ་སོགས། མི་ཁྱབ། །བ་རི་རིན་ཆེན་གྲགས་པ་ཡིས། །བོད་ལ་ཕན་པའི་དོན་དུ་བསྒྱུར། །དགེས་ ལམ་སྐོར་དགུ་འཕྲུལ་འཁོར་ལ་སོགས་པ་རྫོགས་རིམ། རྡོར་བདེ་མཆོག་ རྩ་དབུ་མ་མཁའ་སྤྱོད།ཕག་མོའི་ཆོས་གཞན། ནག་འཇིགས་དང༌། །བ་རིའི་གདམས་ངག་ གཏོར་ཆེན་ལ་སོགས་པ་མང་པོ་ཡོད། སྣ་ཚོགས་དང༌། །གདམས་ངག་ཕྲན་ཚེགས་སྣ་ཚོགས་ སེམས་འཛིན་བརྒྱ་བཅུ་པ་ལ་སོགས་པ་མང་པོ་ཡོད། ཀྱི། །དཀར་ཆག་ གདམས་ངག་གི ་རྣམས་ནི་མ་བྲིས་ཏེ། །གཞུང་གི་དཀར་ཆག་ བླ་མས་མཁྱེན་པ་ཞིབ་མོ་རྣམས་བསྡེབས་པར་མི་ནུས་སོ།། ཆེ་ལོང་ཙམ། །གྲགས་པ་རྒྱལ་མཚན་བདག་གིས་བསྡེབས། །དེས་ནི་འགྲོ་བ་མ་ལུས་པ། །རྡོ་རྗེ་འཛིན་པའི་སར་བགྲོད་ཤོག། །། ༄༅། །རྒྱུད་ཀྱི་ཐོ་ཡིག་ཚན་པ་གཉིས་བཞུགས་སོ། ། ༄༅། །ཧེ་བཛྲ་ན་མ། མའི་རྒྱུད་དྲུག་ལས་ཀྱེའི་རྡོ་རྗེ་ཡི། དེ་ལ་རྩ་བ་དང་བཤད་པའི་རྒྱུད་གཉིས་ལས། ལྟོས་ས་གང་ལ་བལྟོས་ནས་རྩ་བ་དང་བཤད་པའི་རྒྱུད་དུ་འཇོག་ན། བཀའ་ཡིན་པར་མཉམ་པ་ལ། ལྟོས་ས་གཉིས་ལ་བལྟོས་ནས་འཇོག་གོ །དེ་ཡང་བརྗོད་བྱ་དོན་གྱི་རྒྱུད་ལ་ལྟོས་ནས་རྩ་བ་དང་བཤད་པའི་རྒྱུད་དུ་མི་འཇོག

རྗོད་བྱེད་སྒྲའི་རྒྱུད་ལ་བལྟོས་ནས་འཇོག་པ་ལ། དང་ ༼ པོ་ ༽ ལ་བྱུང་ཞིང་བཤད་གཞིའམ་བསྟན་རྒྱུ་ལྟ་བུ་འདུག་པ་ལ་རྩ་བ་བྱ། ཕྱིས་བྱུང་ཞིང་སྟོན་བྱེད་དམ་འཆད་བྱེད་དུ་འདུག་པ་ལ་བཤད་པའི་རྒྱུད་བྱ་སྟེ། སྐབས་ཁ་ཅིག་ཏུ་མི་གསལ་བ་གསལ། སྐབས་ཁ་ཅིག་ཏུ་མ་ཚང་བ་ཁ་བསྐངས ༑ སྐབས་ཁ་ཅིག་ཏུ་འཁྲུགས་བསྡེབས་པའི་ཚུལ་གྱིས་གསལ་བར་བཤད་དེ། དེ་རང་ལ་ཐུན་མོང་གི་ཆ་བཤད་པའི་རྒྱུད་དུ་འགྲོ་བ་སཾ་པུ་ཊི་དང༌། ཐུན་མོང་མ་ཡིན་པའི་བཤད་པའི་རྒྱུད་དུ་འགྲོ་བ་མཁའ་འགྲོ་མ་རྡོ་རྗེ་གུར་ཏེ། དེ་ལྟར་ན་བཤད་རྒྱུད་གཉིས་སུ་བཞེད་དོ། །རྩ་བའི་རྒྱུད་ལ་ཡང་གཉིས་ཏེ། རྒྱུད་རྒྱས་པ་ལ་ཤོ་ལོ་ཀ་འབུམ་ཕྲག་ལྔ། བརྟག་པ་ནི་རྩ༷་སུམ་ཅུ་རྩ་གཉིས་བཞུགས་སོ། །བསྡུས་པ་ལ་བརྟག་པ་ནི་གསུམ༷། ཤོ་ལོ་ཀ་ནི་བདུན་བརྒྱ་ལྔ་བཅུ་ཐམ་པའོ། །དེ་ལས་འདི་རྩ་བའི་རྒྱུད་བསྡུས་པའོ། །འདི་ཇི་ལྟ་བུའི་རྒྱུད་བསྡུས་པ་ཡིན་ན་མངའ་བདག་མཻ་ཏྲི་བའི་བརྒྱུད་པ་འཛིན་པ་བླ་མ་རྒྱ་གར་བའི་བརྒྱུད་པས་བརྟག་པ་སུམ་ཅུ་རྩ་གཉིས་ཀྱི་དང་པོ་གཉིས་ཕྱུང་པ་ལ་བཞེད་དེ། རྡོ་རྗེ་སྙིང་པོ་མངོན་བྱང་ཆུབ། །བརྟག་པའི་རྒྱལ་པོ་དང་པོ་ཡིན། །ཞེས་གསུངས་པ་དང༌། འདི་ནས་ཀྱང་རྡོ་རྗེ་སྙིང་པོ་མངོན་པར་བྱང་ཆུབ་པ་སྟེ་བརྟག་པ་དང་པོ་རྫོགས་སོ་ཟེར། མཁའ་འགྲོ་མ་སྒྱུ་མ་དྲྭ་བའི་བརྟག་པ་སྟེ་གཉིས་པའོ ༑ ༑ ཟེར་བས་དང་པོ་གཉིས་ཕྱུང་པ་ལ་ཐེ་ཚོམ་མི་ཟའོ་ཟེར་ལ། རྒྱུད་འདི་རང་དང་བསྟུན་པའི་དུས་སུ་དེ་ཡང་མི་འཐད་དམ་གསུང་སྟེ། བརྟག་པ་དང་པོའི་ལྟ་སྟངས་ཀྱི་ལེའུ་ལས་གོང་དུ་བརྟག་པ་བཅུ་གཉིས་ལས། རྒྱས་པར་གསུངས་པ་མདོ་རུ་བསྡུ། །ཞེས་གསུངས་པས་ཀྱང་གོང་ན་བཅུ་གཅིག་ཡོད་པར་གོ་ལ། ཡང་བརྟག་པ་ཕྱི་མའི་རབ་གནས་ཀྱི་ལེའུ་ལས། གོང་མའི་རྒྱུད་ཀྱི་ཆོག་རིམ་ལས། །མཆོད་ཡོན་ཞབས་བསིལ་གོང་མ་བཞིན། །ཟེར་བས་བརྟག་པ་གཉིས་པ་འདིའི་གོང་ན་གཉིས་ཡོད་པར་གསུངས་པས་དེ་ཡང་མི་འཐད་དམ་གསུང་ངོ༌།

།ནཱ་རོ་པའི་བརྒྱུད་པ་དགེ་བཤེས་མར་པ་བས། བསྡུས་པའི་རྒྱུད་ལོགས་མར་བཞེད་པ་ལ། དེ་ཡང་མི་འཐད་དེ། བརྟག་པ་སུམ་ཅུ་རྩ་གཉིས་པ་ལས་ཕྱུང་བ་ཟེར་བས་སོ། །བླ་མ་ཏ་ཐཱ་ག་ཏཱ་རཀྵི་ཏ་ནས་བརྒྱུད་པའི་བླ་མ་ཁམས་པ་བ། རྒྱུད་བསྡུས་པ་ལ་བརྟག་པ་སུམ་ཅུ་སོ་གཉིས་པ་ལས་བསྡུས་པ་བརྟག་པ་བཅུ་གཉིས་པ་གཅིག དེ་ལས་བསྡུས་པ་དགུ་པ་གཅིག དེ་ལས་བསྡུས་པ་གཉིས་པ་འདི་ཡིན་པར་བཞེད་དོ། །དེ་ཡང་བརྟག་པ་སུམ་ཅུ་རྩ་གཉིས་པ་ལས་ཕྱུང་བ་ཞེས་པ། དེས་གནོད་པས་དེ་ཡང་མི་འཐད་པར་བཞེད་དོ ༑ ༑ འོ་ན་ཇི་ལྟ་བུའི་བསྡུས་པའི་རྒྱུད་ཡིན་ན། ཌོཾ་བི་བའི་བཞེད་པས། འདི་རྒྱུད་རྒྱས་པའི་བརྟག་པ་སུམ་ཅུ་རྩ་གཉིས་པའི་མ་མཐའ་གཉིས་ཕྱུང་བར་བཞེད་དོ ༑ ༑ དེ་ཡང་རྡོ་རྗེ་སྙིང་པོ་མངོན་བྱང་ཆུབ། །ཅེས་པ་ནས། སུམ་ཅུར་གཅིག་མེད་སུམ་ཅུ་པ་དང་བརྟག་པ་སུམ་ཅུ་པ་ཞེས་བཤད། ཅེས་པས། བརྟག་པ་ཐམས་ཅད་ཀྱི་མ་ཚང་བ་ཁ་བསྐང་པ་བརྟག་པ་སུམ་ཅུ་པ་སྟེ་སུམ་ཅུ་ལས་མེད་པ་ལ། དེ་གང་གི་ཕྱོགས་ལ་ཞེ་ན།

འབུམ་ཕྲག་ལྔ་ཡི་རྒྱ་མཚོ་ཆེ། །ཀྱེ་ཡི་རྡོ་རྗེ་རྡོར་འཆང་གི །སྟོང་ཕྲག་སུམ་ཅུའི་གྲངས་ཀྱིས་ནི། །ཨེ་མ་རྒྱུད་འདི་རྒྱས་བསྟན་པ། །ཞེས་པས་རྒྱུད་རྒྱས་པའི་ཕྱོགས་བརྟག་པ་སུམ་ཅུ་པར་གསུངས་ལ། འོ་ན་དེ་ལས་མེད་དམ་ཞེ་ན། མཁའ་འགྲོ་མཁའ་འགྲོ་མ་རྣམས་ཀྱིས། །དག་པའི་སྙིང་པོ་ཡོངས་བསྡུས་པ། །ཞེས་བརྟག་པ་ཐམས་ཅད་ཀྱི་དོན་བསྡུས་ཀྱི་བརྟག་པ་གཉིས་གསུངས་ལ། འོ་ན་དེ་ལས་གཞན་པ་གཉིས་ཡོད་དམ་ཞེ་ན། རྡོ་རྗེ་མཁའ་འགྲོས་གསུངས་པ་སྟེ། །འདི་ནི་རྒྱུད་ཀྱི་ངེས་པའོ། །ཞེས་སོ། །དེ་རྒྱུད་རྒྱས་པ་ལས་བསྡུས་པ་རང་ལ་དགོས་པ་ཅི་ཡོད་ཅེ་ན། མ་འོངས་པ་སྙིགས་མ་ལྔ་ལྡན་གྱི་དུས་སུ་སྐྱེས་པའི་སོ་སོ་སྐྱེ་བོ་རྣམས་ཚེ་ཐུང་ཞིང་ཤེས་རབ་ཞན་པས་རྒྱུད་རྒྱས་པ་ལྟ་མི་ནུས་པས་དེའི་དོན་དུ་བསྡུས་སོ། །དེ་ཡང་གུར་ལས་ཤེས་ཏེ། བཅོམ་ལྡན་འདས་ཇི་ལྟར་ན་རྒྱུད་ཀྱི་བསྟན་པ་རྒྱས་པ་མ་ལགས་བྱས་པས ༑ སོ་སོ་སྐྱེ་བོ་གང་ཡིན་པ་དེ་ཡང་སྲོག་གཅོད་པ་ལ་དགའ་བ་དང༌། རྡོ་རྗེ་སློབ་དཔོན་གང་ཡིན་པ་དེ་ལ་ཡང་རྩ་བའི་ལྟུང་བ་ཕལ་ཆེར་འབྱུང་བར་འགྱུར་བ་དང༌། གང་དག་སྤྱོད་པ་དེ་རྣམས་མི་དགེ་བ་བཅུ་ལ་ལྷག་པར་སྤྱོད་པ་དང༌། མ་མོའི་ཚོགས་རྣམས་ཀྱང་ཤ་ཁྲག་ལ་དགའ་བས་རྒྱུད་ཀྱི་བསྟན་པ་རྒྱས་པ་མ་ཡིན་ནོ་ཞེས་པས་རྒྱུད་རྒྱས་པ་ལ་བལྟོས་ནས་བསྡུས་པའི་རྒྱུད་ཀྱང་ཡིན། བརྟག་པ་སུམ་ཅུ་སོ་གཉིས་པ་ལ་བལྟོས་ནས་ཕྱུང་བའི་རྒྱུད་ཀྱང་ཡིན་ནོ། །འོ་ན་ཕྱུང་བ་ཡིན་ན་གླེང་གཞི་འོང་བ་ཇི་ལྟར་ཡིན་ན། རང་དབང་ཅན་གྱི་རྒྱུད་དུ་གྲུབ་པར་བྱ་བའི་ཕྱིར་རོ།། །།༈ བླ་མ་དམ་པའི་ཞབས་ལ་གུས་པས་འདུད། མའི་རྒྱུད་ལ་རྩ་བ་དང་བཤད་པ་གཉིས་སུ་བཞུགས་ཏེ། དེ་ལ་སྔོན་བྱུང་ཞིང་བསྟན་བྱར་འདུག་པ་ལ་རྩ་བའི་རྒྱུད་བྱ། ཕྱིས་བྱུང་ཞིང་རྟོགས་བྱེད་དུ་འདུག་པ་ལ་བཤད་པའི་རྒྱུད་བྱ་སྟེ། འཇོག་ལུགས་དེའི་ཕྱོགས་ལ་ནི་ཕན་ཚུན་བལྟོས་ནས་བཞག་པར་བཞེད་དེ ༑ དེ་ཡང༌།ཀྱེ་ཡི་རྡོ་རྗེ་རྣལ་འབྱོར་རྒྱུད།

།དང་པོ་རྒྱལ་བ་རྣམས་ཀྱིས་བཤད། ། ཕྱི་ནས་རྣལ་འབྱོར་མ་ཡི་རྒྱུད། །ཅེས་གསུངས་པས་དེའི་ལུགས་ལྟར་ན། རྒྱུད་ཕྱི་མ་མན་ཆད་བཤད་པའི་རྒྱུད་དོ། །འཇོག་ལུགས་གཉིས་པ་ལྟར་ན། དེ་རྩ་བར་ཁས་བླངས་ནས། དེ་ཡི་མ་ཚང་བ་ཁ་སྐོང༌། མི་གསལ་བ་གསལ་བར་བྱེད་པ་ལ་སོགས་པ་ལ་རྒྱུད་ཕྱི་མ་སྟེ། དེ་གཉིས་ཀ་བཤད་གཞིར་ཁས་བླངས་ནས། ཚུལ་གཉིས་ཀྱིས་བཤད་པ་ནི་ཕྱི་མའི་ཕྱི་མ། དེ་གསུམ་ཀ་བཤད་གཞིར་ཁས་བླངས་ནས་ཚུལ་གསུམ་གྱི་ཐོག་ཏུ་ཡང་ཚིག་དོན་རྣམ་པར་ཕྱེ་སྟེ་བསྟན་པ་ལ་བཤད་རྒྱུད་ཅེས་བྱ་བར་བཞེད་དོ། །དེ་ལ་རྒྱུད་གསུམ་པོ་འདི་ཡི་དབང་དུ་བྱས་ན་རྩ་བའི་རྒྱུད་བརྟག་པ་གཉིས་པ་ལ། ཐུན་མོང་མ་ཡིན་པའི་ཚུལ་གྱིས་བཤད་པ་དང༌། ཐུན་མོང་གི་ཚུལ་གྱིས་བཤད་པའོ། །ཇི་ལྟ་བུའི་རྩ་བའི་རྒྱུད་ཡིན་ཞེ་ན ༑ རྗཻ་མཻ་ཏྲི་ཞབས་པའི་བརྒྱུད་པས་རྒྱས་པ་ལ་བརྟག་པ་སྟེ་ལེའུ་སོ་གཉིས། ཤོ་ལོ་ཀ་ནི་འབུམ་བཞུགས་པའི་དང་པོ་གཉིས་ཕྱུང་བར་བཞེད། བརྟག་པའི་རྒྱལ་པོ་དང་པོ་ཡིན། །སྒྱུ་མའི་བརྟག་པ་གཉིས་པ་སྟེ། །གསུངས་པས་ན་ཐེ་ཚོམ་མི་ཟ་གསུངས་པ་ལ། དེའི་ཕྱོགས་ལ་འགལ་བ་སྣང་སྟེ། བརྟག་པ་དང་པོའི་བཅུ་གཅིག་པ་ལས་རྒྱས་པའི་སྐབས་ནས། གོང་དུ་བརྟག་པ་བཅུ་གཉིས་ལས ༑ ༑ རྒྱས་པར་གསུངས་པ་མདོ་རུ་བསྡུ། །ཞེས་གསུངས་པ་དང་འགལ་ཏེ། བརྟག་པ་དང་པོ་གཉིས་ཕྱུང་བར་བཞེད་ན་གོང་དུ་བསྡུ་རྒྱུའི་བརྟག་པ་བཅུ་གཉིས་པ་མེད་པས་སོ། །ཡང་འགལ་བ་གཉིས་པ་རབ་གནས་ཀྱི་སྐབས་ནས། གོང་མའི་རྒྱུད་ཀྱི་ཆོག་རིམ་ལས། །ཞེས་གསུངས་པ་ལ་བརྟག་པ་དང་པོར་མ་གསུངས་སོ། །བླ་མ་རྡོ་རྗེ་གདན་པའི་བརྒྱུད་པའི་བཞེད་ཀྱིས་རྒྱུད་རྒྱས་པ་བརྟག་པ་སུམ་ཅུ་པ། བཅུ་གཉིས་པ། དགུ་པ། འདི་བརྟག་པ་གཉིས་པ་བཀོལ་པ་དུམ་བུའི་རྒྱུད་དུ་བཞེད་པ་དང༌། དཔལ་ནཱ་རོའི་བརྒྱུད་པས་རྒྱས་པ་སུམ་ཅུ་རྩ་གཉིས་པ་ལས་ཕྱུང་བར་བཞེད་པའི་རྒྱུད་ཆུང་རྩ་རྒྱུད་དུ་བཤད་པ་དེ་གཞུང་དང་འགལ་བར་སྣང་སྟེ།

བརྟག་པ་སུམ་ཅུ་རྩ་གཉིས་པ་ལས་ཕྱུང་བ་ཞེས་པས་སོ ༑ ༑ རྗེ་ཌོཾ་བི་ཧེ་རུ་ཀ་པའི་བརྒྱུད་པས་ནི་བརྟག་པ་སུམ་ཅུ་པོ་ཡན་ཆད་གར་གྱི་བརྟག་པར་གསུངས་པ་དེ་ལ་རྒྱུད་རྒྱས་པ་མ་འོངས་པ་ལ་མཁོ་བའི་ཡན་ལག་ཏུ་མ་གྱུར་ནས་རྩོད་དུས་སུ་མཁོ་བའི་ཡན་ལག་ཏུ་རྒྱུད་བསྡུས་པ་ཞུས་པ་དེ་དག་གི་དོན་སུམ་ཅུ་རྩ་གཉིས་པ་ལས་གང་གཅེས་པ་བསྡུས་པ་བརྟག་པ་གཉིས་པ་འདི་ཡིན་ཏེ། དང་པོ་གླེང་གཞི་གསུངས་པ་དང༌། །རྒྱས་པར་བཤད་པ་མདོ་རུ་བསྡུ། །ཞེས་གསུངས་པ་དང་གོང་མའི་རྒྱུད་ཀྱི་ཆོག་རིམ་ལས། ། ཞེས་གསུངས་པ་དང༌། མཁའ་འགྲོ་མཁའ་འགྲོ་མ་རྣམས་ཀྱིས། །འབུམ་ཕྲག་ལྔ་ཡི་རྒྱ་མཚོ་ཆེ། །ཀྱེ་ཡི་རྡོ་རྗེ་རྡོར་འཆང་གིས། །ཨེ་མ་རྒྱུད་ནི་རྒྱས་བསྟན་པ།། དག་པའི་སྙིང་པོ་ཡོངས་བཟུང་བ། །ཞེས་རྒྱས་པ་ལས་བསྡུས་པར་གསུངས་པའི་རྒྱུད་དུ་བརྟག་པ་གཉིས་པ་གསལ་ཏེ། ཀྱེ་ཡི་རྡོ་རྗེ་རྣལ་འབྱོར་རྒྱུད། །དང་པོ་རྒྱལ་བ་རྣམས་ཀྱིས་བཤད། །ཕྱི་ནས་རྣལ་འབྱོར་མ་རྒྱུད་ནི། །དེ་ཉིད་བུད་མེད་གཟུང་ཕྱིར་རོ། །སུམ་ཅུ་གཉིས་མེད་སུམ་ཅུ་པ། །ཞེས་པ་ལ་གཉིས་པོ་དེ་དག་བརྟག་པ་སོ་གཉིས་སུ་གྲངས་ཀྱང་ཚང་བར་བྱས་སོ། །འོ་ན་རྒྱུད་རྒྱས་པ་ལ་བརྟག་པ་སུམ་ཅུ་བསྡུས་པ་ལ་གཉིས་སུ་འོང་བ་ཅིས་སྙམ་ན། འདི་ནི་རྒྱུད་ཀྱི་ངེས་པའོ་ཞེས་བྱའོ། །རྒྱུད་རྒྱས་པ་ལས་བསྡུས་པའི་དགོས་པ་ནི་འཆད་པ་དང་ཉན་པ་པོ་ཉོན་མོངས་པའི་དབང་དུ་འགྱུར་ལ། དེས་ཕྱིའི་བགེགས་འཕེལ། བར་ཆད་ལ་སོགས་པ་འབྱུང་ངོ༌། །ཐ་མ་གཉིས་ཕྱུང་བས་ན་ཕྱུང་བ་ཞེས་ཀྱང་འཐད་དོ། །དེ་ལྟ་བུ་དེ་རྒྱུད་ཀྱི་རིམ་པས་ནི་གང་ཟག་གཞུག་པའི་གོ་རིམ་ལ་དགོངས་ནས་འབྲས་བུ་དང་ཐབས་དང་གང་ཟག་དང་གསུམ་དུ་གནས་ཏེ། འབྲས་བུ་ལ་བྲོད་པ་སྐྱེས་པས་རྒྱུ་དང་ཐབས་ལ་ནན་ཏན་བྱེད་པ་ལ་དགོངས་སོ ༑ ༑ སྟོན་ལུགས་ནི་བརྟག་པ་དང་པོ་རྩ་བའི་རྒྱུད་དུ་སྟོན། བརྟག་པ་ཕྱི་མ་ནི་མི་གསལ་བ་གསལ་བ་དང༌། མ་ཚང་བ་ཁ་སྐོང་བར་བྱེད་པས་བཤད་པའི་རྒྱུད་ཀྱི་ཚུལ་དུ་སྟོན་གསུངས།

གོང་དུ་བརྟག་པ་བཅུ་གཉིས་ལས། །རྒྱས་པར་གསུངས་པ་མདོ་རུ་བསྡུ། །ཞེས་པ་ལ་བཞེད་ལུགས་དུ་མ་སྣང་སྟེ། པདྨ་བཛྲ་ནི་བརྟག་པ་ཞེས་བྱ་བ་ལེའུ་ལ་ཟེར་ལ་བརྟག་པ་དང་པོ་འདི་ཉིད་ལ་ལེའུ་བཅུ་གཅིག་ཡོད་པ་ལས་འདིའི་གོང་ཡན་ཆད་ལེའུ་བཅུ་ཐམ་པ་རྡོ་རྗེ་རིགས་ཀྱི་ལེའུ་ལན་གཉིས་ལྡབས་པས་བཅུ་གཅིག་སྔགས་ཀྱི་ལེའུ་དང་བཅུ་གཉིས་ཡོད་པ་ལས ༑ བཅུ་གཉིས་པ་སྔགས་ཀྱི་ལེའུ་ལས་རྒྱས་པར་གསུངས་པ་ལེའུ་དགུ་པ་འདིར་མདོ་རུ་བསྡུ་ཞེས་ཏེ། སྔགས་ཀྱི་ལེའུ་ནི་རྒྱས་པར་གསུངས་པ་མེད་པས་དེ་ཡང་མི་འཐད་ལ་འགྲེལ་པར་ཀུ་རུ་ཀུལླེའི་བརྟག་པ་བཅུ་གཉིས་པར་བྱས་ནས་འདུག་གསུང་སྟེ། དེ་ལྟ་བུ་ཡང་གཞུང་གཞན་དུ་བཅུ་གཉིས་པར་གྲུབ་པ་མེད་པས་མི་འཐད་དོ། །དམ་ཚིག་རྡོ་རྗེ་རྗེས་འབྲང་དང་བཅས་པ་ནི་གོང་དུ་བརྟག་པ་བཅུ་གཉིས་པར། །ཞེས་བྱ་བ་ནི་བརྟག་པ་བཅུ་གཉིས་ལས་གསུང་པའི་ཟེར་ཏེ། དེ་ལ་གོ་བ་མི་འདུག་གསུང༌། སྨན་ལུང་པ་ནི་སྤྱིར་རྒྱུད་རྒྱས་བསྡུས་ལྔར་བཞུགས་ཏེ། རྒྱུད་རྒྱས་པ་ལ་བརྟག་པ་སོ་གཉིས་པ་དང༌། སུམ་ཅུ་པ་དང༌། བཅུ་གཉིས་པ་དང༌། བརྟག་པ་དགུ་པ་དང༌། བསྡུས་པ་བརྟག་པ་གཉིས་པ་འདི་ཉིད་དང་ལྔར་བཞུགས་པ་ལས། རྒྱུད་བརྟག་པ་བཅུ་གཉིས་པ་ཀུ་རུ་ཀུལླེའི་སྒྲུབ་པའི་ཐབས་རྒྱས་པར་གསུངས་པ་དེ་ལེའུ་དགུ་པ་འདིར་མདོར་བསྡུ་གསུངས་ཏེ། བཤད་པའི་རྒྱུད་ལས་རྒྱས་པ་ལ་བརྟག་པ་སོ་གཉིས་དང་ ༑ བསྡུས་པ་ལ་བརྟག་པ་གཉིས་སུ་གསུངས་ཀྱི། རྒྱས་བསྡུས་ལྔར་གྲུབ་པ་མེད་པས་དེ་ཡང་མི་འཐད་ལ། མར་པ་བ་གོང་དུ་གསུངས་ཞེས། འདི་ཉིད་ཀྱི་སྔགས་ཀྱི་ལེའུ་ལ་བྱ་ལ། བརྟག་པ་བཅུ་གཉིས་ལས་རྒྱས་པར་གསུངས་ཞེས་བྱ ༑ ཀུ་རུ་ཀུལླེ་ཡན་ཆད་དགུ་དང༌། དངོས་གྲུབ་བརྟག་པ་ཡན་ཆད་བཅུ་གཉིས་ལས་རྒྱས་པར་གསུངས་པ། དགུ་པ་འདིར་མདོ་རུ་ཞེས་གསུངས་སྐད། བླ་མ་ཆེན་པོའི་ལུགས་ཀྱི་གོང་དུ་བརྟག་པ་བཅུ་གཉིས་ལས་ཟེར་ཡང་རུང་སྟེ། བཤད་པའི་རྒྱུད་ལས་མཁའ་འགྲོ་ཀུ་རུ་ཀུལླེ་དགུ་ཟེར་བས་བརྟག་པ་དགུ་པར་བཤད

༑ དངོས་གྲུབ་བརྟག་པ་བཅུ་གཉིས་པ། །ཞེས་བཅུ་གཉིས་པ་དངོས་གྲུབ་ཀྱི་བརྟག་པར་བཤད་ཀྱང་བཅུ་གཉིས་པ་དེར་ཀུ་རུ་ཀུལླེའི་ལས་ཚོགས་ཀྱི་དངོས་གྲུབ་རྒྱས་པར་གསུངས་པ་དེ་ལེའུ་དགུ་པ་འདིར་མདོ་རུ་བསྡུ་གསུང༌། ཡང་ཀུ་རུ་ཀུལླེ་འདིས་དགོས་པ་གསུམ་འགྲུབ་སྟེ། དབང་དུ་བྱ་བའི་ལས་འགྲུབ་པ་དང༌། དུག་གིས་མི་ཚུགས་པ་དང༌། ཤེས་རབ་འཕེལ་བར་བྱེད་པའོ།། ས་བཅུ་གཅིག་པ་སྤྱིའི་དོན་གྱི་མཐར་ཐུག་ལས་ཁྱད་པར་དུ་འཕགས་པ་སྦས་པའི་དོན་གྱི་མཐར་ཐུག་ས་བཅུ་གསུམ་པ་དེ་ལ། སྤང་བྱ་དང་ཐོབ་བྱ་དང་སྦྱང་གཞི་ཁྱད་པར་དུ་འཕགས་པ་ཡོད་དམ་ཞེ་ན། གདམས་ངག་དང་ལུང་རྣམས་ཀྱིས་ཡོད་པར་བཞེད་དེ། ས་བཅུ་གཉིས་པའི་དུས་སུ། ཕ་རོལ་ཏུ་ཕྱིན་པའི་ཐེག་པ་ནས་འཁོར་དང་ཞིང་ཁམས་ལ་སོགས་པ་ཐ་དད་པའི་ཚུལ་དུ་བཤད་དེ། ཤེས་རབ་ཀྱི་ཕ་རོལ་ཏུ་ཕྱིན་པར་གསུངས་སོ། །དེ་བས་ན་ཡོན་ཏན་ཐམས་ཅད་གཞན་སྣང་ཐ་དད་པའི་ཚུལ་དུ་སྣང་བ་ནི་ཤེས་བྱའི་སྒྲིབ་པ་ཕྲ་མོ་ཡིན་པས་སྤང་བྱ་མ་སྤངས་སོ། །ཐོབ་བྱ་ཡང་མ་ཐོབ་སྟེ་འཁོར་འདས་ཀྱི་ཆོས་ཐམས་ཅད་རང་གི་སེམས་བསམ་གྱིས་མི་ཁྱབ་པའི་དབྱིངས་སུ་རོ་གཅིག་པར་ཤེས་ཏེ། བསམ་གྱིས་མི་ཁྱབ་པའི་གནས་མངོན་དུ་བྱས་པ་མེད་དོ། །སྦྱང་གཞི་ཡང་ལུས་ཀྱི་རྩ་སུམ་ཅུ་རྩ་གཉིས་ཀྱི་ནང་ན་རླུང་དང་བྱང་སེམས་སུམ་ཅུ་རྩ་གཉིས་དབུ་མའི་གནས་སུ་ཐིམ་པ་ལས་ས་བཅུ་གསུམ་གྱི་རྟོགས་པ་འཆར་བ་ལས། ཕ་རོལ་ཏུ་ཕྱིན་པའི་ཐེག་པ་ལ་ཐབས་དེ་དག་བྲལ་བས་དེའི་རྟེན་འབྲེལ་མ་འཛོམས་པས་སོ ༑ ༑ དེ་རྣམས་མེད་པ་ཅིས་ཤེས་ན། ཉེ་བའི་རྒྱུ་ཐུན་མོང་མ་ཡིན་པ་བྱང་ཆུབ་ཀྱི་སེམས་བརྒྱད་དམ་དྲུག་འཛོམ་པའི་རྟེན་འབྲེལ་མེད་པས་ཕྱག་རྒྱའི་སྐྱེ་གནས་ཀྱི་སྙིང་པོར་ས་བཅུ་གཉིས་པ་ཁམས་གསུམ་མཐོང་བ་མེད། དེ་མེད་པས་བསམ་གྱིས་མི་ཁྱབ་པ་འཁོར་འདས་ཀྱི་ཆོས་ཀུན་ནས་ཉོན་མོངས་པ་དང་རྣམ་པར་བྱང་བ་ཟག་མེད་ཀྱི་ཡེ་ཤེས་སུ་སྣང་བ་ཐམས་ཅད་རང་གི་སེམས་སུ་ཤེས་པའི་ཐོབ་བྱ་མེད་དོ།

།མ་བླ་ན་མེད་པའི་ཐོབ་བྱ་འདིས་ཕྱི་རོལ་གྱི་ཕྱག་རྒྱ་ལ་བརྟེན་ནས་སྤྱོད་པའི་མཐར་ཉེ་བའི་རྒྱུ་ཐུན་མོང་མ་ཡིན་པའི་དུས་སུ། རྩ་སུམ་ཅུ་རྩ་གཉིས་ཀྱི་ནང་ན་བྱང་སེམས་དང་རླུང་སུམ་ཅུ་སོ་གཉིས། ཆོས་བརྒྱད་དམ་དྲུག་གི་བདག་ཉིད་མངོན་དུ་བྱས། བྱང་སེམས་གཉིས་དབུ་མར་ཐིམ་པས། སྦྱང་གཞི་ཁྱད་པར་འཕགས་པ་ཡང་ཡོད་ལ། རྟེན་འབྲེལ་གྱི་ཆེ་བས་ས་བཅུ་གཉིས་པ་ལ་ནི་ཕྱག་རྒྱའི་སྐྱེ་གནས་ཀྱི་སྙིང་པོར་ཁམས་གསུམ་ཡོད་དེ། དེ་ལ་བརྟེན་ནས་ས་བཅུ་གསུམ་པ་ལ་འཁོར་འདས་ཀྱི་ཆོས་ཐམས་ཅད་ཐ་དད་དུ་འཛིན་པ་མེད་པས་སྦྱང་གཞི་ཡང་ཁྱད་པར་རོ། །ཆོས་ཐམས་ཅད་རང་གི་སེམས་སུ་ཤེས་པས་སྐྱེ་བས་ཐོབ་བྱ་ལ་ཡང་ཁྱད་པར་ཡོད་དེ། དེ་བས་ན་རྒྱུ་ལ་ཁྱད་པར་ཡོད་པས་འབྲས་བུ་ལ་ཡང་ཁྱད་པར་ཡོད་དོ། །དེ་བས་ན་ཕ་རོལ་ཏུ་ཕྱིན་པ་དང་ཐབས་ཀྱི་རྒྱུད་རྣམས་སུ་རྒྱུའི་ཐབས་དེ་བྲལ་བའི་ཕྱིར་རོ ༑ ༑ དེ་ཉིད་ལུང་གིས་བཤད་པ། ཡང་དག་པར་སྦྱོར་བའི་ཐིག་ལེ་ནས། གང་དག་བསམ་གྱིས་མི་ཁྱབ་པའི་གནས་མངོན་དུ་མ་བྱས་པ་དེ་དག་ནི་བདེ་བར་གཤེགས་པ་སྟེ། སངས་རྒྱས་ཉིད་ཡིན་ལ་མཚན་གཞི་ཡང་དག་པར་མཚོན་པ་ནི་རྡོ་རྗེ་སེམས་དཔའ་ཡང་དག་པའོ། །ཡང་དེ་ཉིད་དུ། གཞན་དུ་བསྐལ་པ་གྲངས་མེད་པ། །བྱེ་བས་སངས་རྒྱས་གང་ཐོབ་པ། །གང་གིས་དམ་པའི་བདེ་བས་ཁྱོད། །སྐྱེ་བ་འདིར་ནི་སངས་རྒྱས་ཉིད། །ཡང་ན་རྡོ་རྗེ་སེམས་དཔའ་ ཐོབ ༑ ༑ ཅེས་གསུངས་སོ།། །། དཀར་པོ་རྣམ་གསུང་གྱི་གསུང་རབ་ཁ་སྐོང་པོད་དང་པོ། མེས་པོའི་ཤུལ་བཞག་ལས། ས་སྐྱ་བཀའ་འབུམ། PAGE 304PAGE 303