༄༅། །

¡Ã བསོད་ནམས་ཆུ་གཏེར་མ་ ( ¡¶ ཞ ¡·¡¶ ལུ ¡· དཀོན་མཆོག་གསུམ་ལ་བསྟོད་པ། ) བཞུགས། ། ༄༅། །བསོད་ནམས་ཆུ་གཏེར་དབུས་སུ་ལེགས་འཁྲུངས། །ཡེ་ཤེས་བཞི་ཡི་རིན་ཆེན་ལས་གྲུབ། །སྲིད་ཞིའི་རླུང་གི་རྣམ་པར་མི་གཡོ། །ཕྲིན་ལས་དཔག་བསམ་ཤིང་གིས་ལེགས་བརྒྱན། །ཆོས་རྗེ་ལྷུན་པོའི་རྒྱལ་ ( ¡¶ ཞ ¡· + པོ་ ) ལ་ཕྱག་འཚལ ༑ ༑ བྱང་ཆུབ་སེམས་ཀྱི་རིན་ཆེན་ལས་གྲུབ། །ལེགས་པར་བཤད་པའི་འོད་ཟེར་ཆེས་འཕྲོ། །མ་རིག་མུན་ནག་ཚང་ཚིང་རབ་འཇོམས། །གདུལ་བྱའི་བློ་གྲོས་པད་ཚལ་རྒྱས་མཛད། །རྫོགས་པའི་སངས་རྒྱས་ཉི་མ་ ( ¡¶ ཞ ¡· + དེ་ ) ལ་འདུད། ། རྒྱལ་བའི་ཡེ་ཤེས་ཆུ་ཤེལ་ལས་གྲུབ། །ཉོན་མོངས་དྲི་མ་ཀུན་ལས་རྣམ་འདས། ། རྣམ་པར་རྟོག་པའི་རབ་རིབ་རབ་ ( ¡¶ ལུ ¡· རྣམ་ ) འཕྲོག །སྲིད་པའི་གདུང་བ་ཀུན་ནས་རྣམ་སེལ། །བསིལ་བའི་འོད་འཕྲོ་དམ་ཆོས་ཟླ་ ¡Ã རྒྱས ( ¡¶ ཞ ¡· བ་རྒྱལ ) ། །བློ་གྲོས་དབྱིབས་མཛེས་ཚུལ་ཁྲིམས་མདངས་གསལ། །ཡོན་ཏན་གཟི་ལྡན་འདོད་རྒུའི་དཔལ་འབྱུང༌། །ལྷར་བཅས་འཇིག་རྟེན་གཙུག་གི་རྒྱན་གྱུར། །བློ་གསལ་རྣམས་ཀྱི་རེ་བ་རྫོགས་མཛད། །ཚོགས་ཀྱི་མཆོག་རབ་བསོད་ནམས་ཞིང་མཆོག།དགེ་འདུན་རིན་ཆེན་ཕྲེང་བ་རྟག་མཆོད། །ཅེས་འཕགས་པས་སྦྱར་རོ།། །། ༄༅། །ཆོས་རྗེ་པའི་མཚན་སྤེལ་ ¡Ã བའི་བསྟོད་པ་ ( ¡¶ ཞ ¡· གཉིས་ཀྱི་དང་པོ་ ) བཞུགས། ། ༄༅། །འགྲོ་ཀུན་གང་ལ་དགའ་བའི་ལམ་བསྟན་ནས། །ཐར་པའི་རྒྱལ་མཚན་རྩེ་མོར་འཇོག་པར་མཛད། །དཔལ་འབྱོར་ལྷུན་གྲུབ་ཕྲིན་ལས་བཟང་ པོ་ཅན། །སྐྱོབ་པ་མཚུངས་མེད་ཆོས་རྗེའི་ཞབས་ལ་འདུད ( ¡¶ ཞ ¡· + མཚན་སྤེལ་གཉིས་པ ) ༑ ༑ ཀུན་དགའ་རིན་ཆེན་ལས་གྲུབ་པའི། །ཡོན་ཏན་རྒྱལ་མཚན་རབ་གསལ་བ ༑ ༑ འགྲོ་བའི་དཔལ་འབྱོར་འབྱུང་བའི་གཞི། །ཕྲིན་ལས་བཟང་པོ་ལ་ཕྱག་འཚལ ༑ ༑ ( ¡¶ ཞ ¡· + ཆོས་རྗེ་ལ་བསྟོད་པ་བདུན་གྱི་དང་པོ་ནི། ) ཀུན་མཁྱེན་རྒྱལ་པོ་ཐུགས་རྗེའི་དབང་གིས་གཞན་གྱི་དོན་ལ་དགའ་མགུར་སྤྱོད། །སངས་རྒྱས་ཀུན་དངོས་རྒྱལ་སྲས་ཀུན་བསྐྱེད་མཚན་དང་དཔེ་བྱད་འབར་བའི་སྐུ།

།སྲིད་གཞིའི་དཔལ་གྱུར་ཕྲིན་ལས་བཟང་པོས་གདུལ་བྱ་རྣམས་ལ་མཆོག་སྩོལ་བ། །སྐྱོབ་པ་མཚུངས་མེད་འགྲོ་བའི་བླ་མ་ཆོས་རྗེ་ཞབས་ལ་སྤྱི་བོས་འདུད། །ཀུན་དགའི་ཆོས་ཀྱི་ རྔ་ཡི་སྒྲ་དབྱངས་དང༌། །ཐུགས་རྗེ་ཆེན་པོའི་རྒྱལ་མཚན་ལེགས་བསྒྲེང་བས། ། གདུལ་བྱ་དཔལ་འབྱོར་བཟང་པོར་ལེགས་བསྒྲུབ་ཅིང༌། །བདུདསྡཻ་ལྷ་མིན་དཔུང་འཇོམས་བླ་མ་རྒྱལ།། །། ༄༅། །ཆོས་རྗེ་པ་ལ་བསྟོད་པ་བཞུགས། ། ༄༅། །བདེ་ལེགས་འབྱུང་གནས་འགྲོ་ཀུན་དགའ་བ་ཡི། །ཡོན་ཏན་རྒྱལ་མཚན་མཚུངས་པ་མེད་འཛིན་ཞིང༌། །སྲིད་ཞིའི་དཔལ་གྱུར་ཕྲིན་ལས་བཟང་པོ་ཅན། །ཆོས་ཀྱི་རྒྱལ་པོའི་ཞབས་ལ་ཕྱག་འཚལ་ལོ།། །། ༄༅། །བླ་མའི་བསྟོད་པ་གང་ཐུགས་མ་བཞུགས། ། ༄༅། །གང་གི་ཐུགས་ནི་ཀུན་ནས་རྣམ་དག་ཤེས་བྱའི་དེ་ཉིད་རབ་སྣང་གཞན་གྱི་དོན་ལ་དགའ་མགུར་སྤྱོད། །རྒྱལ་བའི་དྲི་མེད་ཆོས་གཏེར་གསང་བའི་མཛོད་འཛིན་རྣམ་མང་མཚན་དང་སྤྲུལ་པ་དུ་མའི་རྣམ་འཕྲུལ་གྱིས། །སྐྱེ་བོ་ཀུན་སྐྱོབ་ ( ¡¶ ཞ ¡· རྫོབ་ ) སྐྱོ་བའི་ཡིད་བྲལ་ཡོན་ཏན་དཔག་ཡས་དཔལ་འབྱོར་ལྷུན་གྲུབ་བདུད་ཀྱི་ཡུལ ་ལས་ འདས། །བརྟུལ་ཞུགས་བཟང་པོས ་རྒྱལ་ བའི་ཡེཤེས་རྒྱ་མཚོར་མྱུར་འཇུག་བླ་མ་དེ་ལ་ཐལ་སྦྱར་སྤྱི་བོས་འདུད།། །། ༄༅། །ཆོས་རྗེ་པ་ལ་བསྟོད་པ་ཚིགས་བཅད་གཉིས་བཞུགས། ། ༄༅། །བསོད་ནམས་གསེར་གྱི་ས་གཞི་རབ་བརྟན་ཞིང༌། །ཡེ་ཤེས་རྒྱ་མཚོའི་གཏིང་མཐའ་རབ་ཡངས་པ། །ཡོན་ཏན་རིན་ཆེན་དུ་མས་ཡོངས་གཏམས་པ ༑ ༑ ཆོས་རྗེ་དཔལ་ལྡན་རྒྱ་མཚོའི་ཞབས་ལ་འདུད། །བསོད་ནམས་ལྷུན་པོའི་ངོས་ལས་ལེགས་བྱུང་ཞིང༌། །བློ་གྲོས་ཡལ་འདབ་མཁྱེན་པའི་འབྲས་བུ་ཅན། ། གདུལ་བྱ་འདོད་པའི་རེ་བ་རྫོགས་མཛད་པ། །ཆོས་ཀྱི་རྒྱལ་པོ་དཔག་བསམ་ཤིང་ལ་འདུད།། །། ༄༅། །ཡང་བསྟོད་པ་ཚིགས་བཅད་གཉིས་བཞུགས། ། ༄༅། །མཁས་པའི་ཚོགས་ཀུན་རབ་ཏུ་དགའ་མཛད་པའི། །ཡོན་ཏན་རིན་ཆེན་རྒྱལ་མཚན་ལེགས་འཛིན་ཞིང༌། །བསོད་ནམས་དཔལ་གྱིས་ཁམས་གསུམ་ཟིལ་གནོན་པ། །བཟང་པོ་ཁྱོད་ནི་བདག་གི་བླ་མ་ལགས།།

།།ཏིང་འཛིན་མེ་ཏོག་བཟོད་པའི་མདངས་གསལ་ཞིང༌། །ཤེས་རབ་འདབ་རྒྱས་བརྩོན་འགྲུས་ཆབ་ཀྱིས་བསྐྲུན། །ཚུལ་ཁྲིམས་དྲི་བསུང་སྦྱིན་པ་སྦྲང་རྩིའི་རོ།། བློ་གསལ་བུང་བ་ཚིམ་མཛད་བླ་མ་རྒྱལ།། །། མཁྱེན་པའི་སྙིང་པོ་ཕྲིན་ལས་ཟེ་འབྲུའི་ཕྲེང་བ་ཅན། །ཡོན་ཏན་ འདབ་རྒྱས་ཚུལ་ཁྲིམས་རྣམ་དག ་མདངས་ གསལ་ཞིང༌། །ལེགས་བཤད ་སྦྲང་ རྩིས་ བློ་གསལ་བུང་བའི་ཚོགས་སྐྱོང་བ། །ཆོས་ཀྱི་རྒྱལ་པོ་ཆུ་སྐྱེས་ཚལ་རབ་རྟག་ཏུ་མཆོད། །རང་བྱུང་བདེ་བྱེད་འཇུག་སྲེད་མེ་ཏོག་མདའ། །མཚོ་བྱུང་བདག་པོ་ལྷ་ཡི་བླ་མ་ཡིས། །གང་གི་གསུང་འོད་སྒྲིབ་པར་མ་ནུས་པ། །དེ་ཡི་གསུང་ཟེར་རྒྱུན་དུ་སྤྱི་བོས་ལེན།། །། ༄༅། ། ¡Ã ཐོགས་མེད་སྐུ་མཆེད་སོགས་ལ་བསྟོད་པ་ ( ¡¶ ཞ ¡·¡¶ ལུ ¡· ཆོས་རྗེ་ལ་བསྟོད་པ་ཤློ་ཀ་གཅིག ) བཞུགས། ། ༄༅། །ཚུལ་ཁྲིམས་ལྷུན་པོ་ཡོན་ཏན་ལྗོན་ཤིང་གིས། །ལེགས་སྤྲས་བློ་གསལ་རི་དྭགས་ཚོགས་རྣམས་དང༌། །གྲུབ་པའི་དྲང་སྲོང་རྣམས་ཀྱི་བསྟི་གནས་མཆོག ༑ ཆོས་རྗེ་དཔལ་ལྡན་རི་བོའི་ཞབས་ལ་འདུད།། །། ( ¡¶ ཞ ¡· + ཐོག་མེད་སྐུ་མཆེད་སོགས་ལ་བསྟོད་པ། ) མཁྱེན་པའི་དཀྱིལ་འཁོར་ཐུགས་རྗེའི་ཤིང་རྟ་ཅན། །ཤེས་བྱའི་མཁའ་ལ་ཀུན་ཏུ་ཐོགས་མེད་ཅིང༌། །བསྟན་པ་པདྨོའི་ཚལ་རབ་རྒྱས་མཛད་པ ༑ ༑ ཐོགས་མེད་ཆོས་ཀྱི་ཉི་མ་ལ་ཕྱག་འཚལ། །བསོད་ནམས་རྒྱ་མཚོའི་དབུས་སུ་ལེགས་པར་འཁྲུངས། །བློ་གྲོས་ཀླུ་དབང་ཐོས་པའི་ནོར་གྱིས་ཕྱུག །ལེགས་བཤད་ཆར་གྱིས་འགྲོ་ཀུན་སྨིན་མཛད་པ། །དབྱིག་གཉེན་ཀླུ་ཡི་རྒྱལ་ ( ¡¶ ཞ ¡· དབང་ ) པོའི་ཞབས་ལ་འདུད། ཁྱོད་ཐུགས་འཇམ་པའི་དབྱངས་ཀྱིས་གསལ་མཛད་པས།། ཤེས་བྱ་ཀུན་ལ་མཁྱེན་པ་རབ་རྒྱས་ཤིང༌། །མཁས་མཆོག་རྣམས་ཀྱི་གཙུག་གི་ རྒྱན་གྱུར་པ། །དཔལ་ལྡན་ཕྱོགས་ཀྱི་གླང་པོའི་ཞབས་ལ་འདུད། །བློ་གྲོས་ལུས་ བརྗིད་ཚུལ་ཁྲིམས་རལ་པས་མཛེས། །རྣམ་དཔྱོད་མིག་ལྡན་རིགས་པའི་མཆེ་ སྡེར་གྱིས། །ཕྱིར་རྒོལ་དྲེགས་པ་གླང་པོའི་ཀླད་འགེམས་པ། །ཆོས་ཀྱི་གྲགས་པ་འཇིགས་མེད་སེང་གེ་རྒྱལ།

།ཚུལ་ཁྲིམས་རྣམ་དག་མང་དུ་གསན་པ་ཅན། །རྒྱལ་དང་རྒྱལ་བའི་སྲས་ཀྱིས་རྗེས་བཟུང་ཞིང༌། །ཞི་ཞིང་དུལ་བ་ཤཱ་ཀྱའི་རྒྱལ་པོའི་སྲས ༑ ༑ དཔལ་ལྡན་བཟང་པོའི་ཞབས་ལ་ཕྱག་འཚལ་ལོ། ཁྱོད་ཐུགས་བསྐལ་པ་ དུ་མར་རབ་སྦྱངས་པས། །ཤེས་བྱ་མ་ལུས་ཇི་བཞིན་ཡོངས་སུ་མཁྱེན། །སྐད་གཉིས་སྨྲ་བ་གངས་ཅན་གསལ་མཛད་པ། །རིན་ཆེན་བཟང་པོའི་ཞབས་ལ་ཕྱག་འཚལ་ལོ། །ནམ་མཁའི་རང་བཞིན་ནམ་མཁའི་ཁམས་དང་ ( ¡¶ ཞ ¡·¡¶ ལུ ¡· ནས་ ) མཁའ་དང་བར་སྣང་ས་གཞིའི་གཏོས་ཀུན་གསལ་བྱེད་པའི། །ལེགས་བཤད་གསུང་ཟེར་ཚ་ཟེར་བྱེད་པའི་འོད་ཟེར་ལྟ་བུ་ཉེ་བར་འབར་བ་རབ་འཕྲོས་པས། ། རྒྱ་མཚོའི་གོས་ཅན་མཐས་གཏུགས་རྒྱ་མཚོ་ལྟ་བུར་ཀུན་ནས་སྙོམས་ཤིང་ཡངས་པའི་གཞིར། །བློ་ཆེན་རྗེས་འབྲང་བློ་ཡི་ནོར་ལྡན་གློ་གྲོས་པདྨོ་ཀུན་ནས་རྒྱས་བྱེད་དེ་ལ་འདུད།། །། ༄༅། །ཡང་ཆོས་རྗེ་པ་ལ་བསྟོད་པ་གཉིས་ ( ¡¶ ཞ ¡· + ཀྱི་དང་པོ་ནི། ) བཞུགས། ། ༄༅། །གདོང་བཞི་ཐོར་ཚུགས་ཞི་བའི་ཟླ་ཚེས་དང༌། །དབང་པོའི་ཅོད་པན་འཇུག་སྲེད་སྤྱི་གཙུག་གིས། །གང་གི་ཞབས་པད་དྲི་མེད་ལ་བཏུད་པ། །དེ་ཡི་ཞབས་ལ་གུས་པས་ཕྱག་འཚལ་ལོ།། །། ( ¡¶ ཞ ¡·¡¶ ལུ ¡· + གཉིས་པ་ནི། ) མཁྱེན་པའི་ཆུ་འཛིན་སྤོབས་པ་མྱུར་འཇུག་གློག་ཕྲེང་ཀུན་ནས་རབ་འགྱུ་ཞིང༌། །དཔྱོད་པའི་རླུང་ཤུགས་ཀུན་ནས་གཡོ་བས་ཤེས་བྱའི་མཁའ་ཀུན་ཁྱབ་མཛད་དེ། །རིགས་པའི་འབྲུག་གི་སྒྲ་དབྱངས་ཆེར་སྒྲོགས་ལེགས་བཤད་ཚིག་གི་ཆར་འབེབས་པས།། སྲིད་པའི་གདུང་སེལ་རྣམ་གྲོལ་ལོ་ཏོག་རྣམ་པར་སྐྱེ་མཛད་བླ་མ་རྒྱལ།། །། ༄༅། ། ¡Ã ཐོས་པ་རྒྱ་མཚོ་མ་བཞུགས། ། ༄༅། ། ( ¡¶ ཞ ¡· སྐྱེ་བ་ཀུན་ཏུ་ཡང་དག་བླ་མ་དང༌། །འབྲལ་མེད་ཆོས་ཀྱི་དཔལ་ལ་ལོངས་སྤྱོད་དེ། །ས་དང་ལམ་གྱི་ཡོན་ཏན་རབ་སྒྲུབ་ནས། །རྡོ་རྗེ་འཛིན་པའི་གོ་འཕང་ཐོབ་པར་ཤོག ། ) ཐོས་པ་རྒྱ་མཚོའི་མཆོད་ཡོན་ཀུན་ནས་འཁྱིལ། །ཡོན་ཏན་མེ་ཏོག་ཚུལ་ཁྲིམས་བདུག་སྤོས་སྤྲིན། །ཤེས་རབ་སྒྲོན་མེ་དད་པའི་སྤོས་ཆུའི་མཚོ།

།ཏིང་འཛིན་བདུད་རྩིའི་ཞལ་ཟས་དམ་པ་དང༌། །བསྟོད་དབྱངས་སྙན་པའི་སིལ་སྙན་སྒྲ་འབྱིན་ཞིང༌།། ཀུན་ནས་སྙིང་བརྩེ་རྣམ་དཔྱོད་སྤོབས་པ་ཡིས། །གདུགས་དང་བ་དན་རྒྱལ་མཚན་བསྒྲེང་བ་ཡིས། །བདག་ལུས་གཞལ་མེད་ཁང་མཛེས་རབ་བརྒྱན་ནས། །སྙིང་གི་ཆུ་སྐྱེས་ཐིག་ལེའི་ཟླ་རྒྱས་ལ། །བརྟན་པར་བཞུགས་པའི་ཆོས་རྗེ་མཆོད་བགྱིད་ཅིང་ ༑ ༑ ངེས་པར་འདུན་པའི་ཡིད་ཀྱིས་ ¡Ã གསོལ་འདེབས་ཀྱིས ( ¡¶ ཞ ¡·¡¶ ལུ ¡· ཕྱག་འཚལ་གྱིས ) ། །འགྲོ་བའི་བླ་མ་རྟག་ཏུ་མཉེས་གྱུར་ཅིག། །། ༄༅། །མཆོག་བརྒྱད་ཀྱི་བསྟོད་པ་བཞུགས། ། ༄༅། །ཨོཾ་སྭསྟི་སིདྡྷཾ། བླ་མ་དང་འཇམ་པའི་དབྱངས་ལ་ཕྱག་འཚལ་ལོ།། གཞུང་ལུགས་མི་འདྲའི་ཆུ་བོ་བརྒྱ་འགྱེད་ཅིང༌། །རིགས་ཚོགས་སྤོབས་པའི་རྦ་རླབས་སྟོང་སྤྲོ་བ། །ཡོན་ཏན་རིན་ཆེན་ཁྲི་ཕྲག་གིས་བརྒྱན་པའི། །ཀླུ་སྒྲུབ་ཀླུ་ཡི་དབང་པོ་ལ་ཕྱག་འཚལ། །བསོད་ནམས་དམ་པའི་པད་རྫིང་གིས་བསྐྲུན་ཞིང༌། ། སྨོན་ལམ་དག་པའི་ཆུ་སྐྱེས་ལས་འཁྲུངས་ལ། །སྲིད་དང་ཞི་བའི་དཔལ་འབྱོར་གྱིས་འཕགས་པ། །ལྷ་མཆོག་རྣམས་ཀྱིའང་བླ་མར་གྱུར་ལ་འདུད། །གང་ཞིག་ཐོགས་དང་ཐོགས་བྱའི་ཆོས་རྣམས་ཀུན། །འོད་གསལ་ཆེན་པོའི་ངང་དུ་ཆུབ་པས་ན ༑ ༑ གཟིགས་པ་སྒྲིབ་མེད་བརྩེ་བས་ཀུན་ཆགས་པ། །ཇི་བཞིན་སྣང་མཛད་སྨྲ་བའི་ ¡Ã ཉི་མར་ ( ¡¶ ཞ ¡· བླ་མར་ ) འདུད། །མང་དུ་སྦྱངས་པས་མཁྱེན་པའི་དཀྱིལ་འཁོར་རྒྱས། །སྤོབས་པས་ཤེས་བྱའི་མཁའ་ལ་ཐོགས་མེད་རྒྱུ། །རིགས་པའི་ཟེར་གྱིས་གཞན་གཞུང་ཚང་ཚིང་བསྲེག །དབྱིག་གཉེན་ཆོས་ཀྱི་ཉི་མ་ལ་ཕྱག་འཚལ།། ཡོན་ཏན་ལུས་རྫོགས་སྤོབས་པའི་སྟོབས་ཀྱིས་རྩེན། །རྣམ་དཔྱོད་རྩལ་བརྟན་རིགས་པའི་མཆེ་བ་ཅན། །རྒོལ་བ་འདམ་བུའི་གྲོང་བཞིན་རྩད་ནས་འཇོམས། ། བསྟན་པའི་ཁུར་ཁྱེར་ཕྱོགས་གླང་ཞབས་ལ་འདུད། །ལུགས་བཟང་རི་བོའི་སྤོ་ལ་གནས་བཅས་ཤིང༌། །བློ་གྲོས་ལུས་རྒྱས་རིགས་པའི་མཆེ་སྡེར་གྱིས། །རྒོལ་བ་གླང་པོའི་སྤོབས་པའི་ཀླད་འགེམས་པ། །ཆོས་ཀྱི་གྲགས་པ་འཇིགས་མེད་སེང་གེ་རྒྱལ

༑ ༑ རིང་དུ་སྦྱངས་པས་ཤེས་བྱ་ཀུན་མཁྱེན་ཅིང༌། །བརྩོན་པར་བསྒྲུབས་པས་ཟབ་མོའི་དངོས་གྲུབ་བརྙེས། །མཐུ་དང་ནུས་པས་མུ་སྟེགས་བདུད་ལས་རྒྱལ། ། འཇིགས་མེད་དཔལ་ལྡན་ཆོས་སྐྱོང་ཞབས་ལ་འདུད། །འདུལ་བ་རྒྱ་མཚོའི་ཚོགས་ལ་དབང་འབྱོར་ཞིང༌། །དུལ་བའི་ཡོན་ཏན་དཔལ་གྱི་གཟི་ཆེ་བས། །འཆལ་ཚུལ་སྨག་རུམ་སེལ་བའི་འོད་མཛད་པ། །ལྷ་ཡི་ཚོགས་ཀྱིས་བཏུད་པ་དེ་ལ་འདུད། ། མཆོག་བརྒྱད་ཀྱི་བསྟོད་པ། བློ་གྲོས་རྒྱལ་མཚན་དཔལ་བཟང་པོས་མཛད་པ་རྫོགས་སོ།། །། ༄༅། ། ¡Ã བླ་མ་ལ་ཐུན་མོང་མ་ཡིན་པའི་སྒོ་ནས་གསོལ་བ་ འདེབས་པའི་ ( ¡¶ ལུ ¡· གང་དྲིན་མའི་ ) འགྲེལ་པ་བཞུགས། ། ༄༅། ། ( ¡¶ ལུ ¡· + བླ་མ་ལ་ཐུན་མོང་མ་ཡིན་པའི་སྒོ་ནས་གསོལ་བ་འདེབས་པའི་རྣམ་བཤད་བསྡུས་པ། ) བླ་མ་དམ་པའི་ཞབས་ལ་གུས་པས་ཕྱག་འཚལ་ལོ། །ཆོས་རྗེ་བླ་མའི་ཞབས་ལ་ཕྱག་འཚལ་ནས། །དེ་ཡིས་བླ་མ་མཆོག་ལ་གསོལ་འདེབས་པའི། ། རབ་བྱེད་གསུངས་པའི་ཚིག་དོན་ཕྱེས་ཤིག་ཅེས། །བྱང་ཆུབ་བཟང་པོས་བསྐུལ་ནས་འཕགས་པས་བྲི། །དབང་བསྐུར་བ་ཡང་དག་པ་ཐོབ་པའི་རྡོ་རྗེ་སློབ་དཔོན་མཚན་ཉིད་དང་ལྡན་པ་དེ་ནི་སངས་རྒྱས་ ( ¡¶ ལུ ¡· + ཐམས་ཅད་ ) ཀྱི་མཛད་པ་མངོན་སུམ་དུ་མཛད་པའི་ཕྱིར་སངས་རྒྱས་ཀུན་གྱི་ངོ་བོ་ཡིན་པས། དེ་ལ་གསོལ་བ་བཏབ་ན་སངས་རྒྱས་མ་ལུས་པ་ལ་གསོལ་བ་བཏབ་པར་འགྱུར་བས། སངས་རྒྱས་ཐམས་ཅད་ཀྱི་བྱིན་རླབས་དངོས་སུ་འཇུག་པའི་ཕྱིར་གསང་སྔགས་ཀྱི་ལམ་གྱི་རྩ་བ་བླ་མ་ལ་མོས་པས་གསོལ་འདེབས་པ་ཉིད་ཡིན་པར་དགོངས་ནས། གསོལ་བ་འདེབས་པའི་རབ་ཏུ་བྱེད་པ་འདི་མཛད་ལ་ཚིག་གི་དོན་ཙམ་ལས་དང་པོ་པ་རྣམས་ཀྱི་རྟོགས་པར་བྱ་བའི་ཕྱིར། འབྲུ་འགྲེལ་པའི་ཚུལ་གྱིས་བརྗོད་པར་བྱའོ ༑ ༑ དེ་ལ་བླ་མ་དམ་པ་གང་གིས་བྱིན་གྱི་བརླབས་པའི་དྲིན་གྱིས་བདེ་བ་ཆེན་པོའི་ཡེ་ཤེས་ཉིད་སྐད་ཅིག་མ་གཅིག་ཉིད་ལ་སློབ་མའི་རྒྱུད་ལ་འཆར་བར་མཛད་པ་གང་ཡིན་པའི་བླ་མ་དམ་པ་དེ་དགོས་འདོད་འབྱུང་བས་རིན་ཆེན་ལྟ་བུའི་སྐུ་ཡིན་ལ།

སྐུ་གསུང་ཐུགས་རྡོ་རྗེའི་དངོས་གྲུབ་ཅན་དེའི་ཞབས་ཀྱི་པདྨ་ལ་གུས་པས་འདུད་ཅེས་པ་ནི། སློབ་དཔོན་དྷ་རི་ཀ་པས་མཁའ་འགྲོ་མ་ཀུན་ཏུ་སྤྱོད་པའི་རྒྱུད་ཀྱི་ཐོག་མར་སྦྱར་རོ་ཞེས་གྲགས་སོ། །དེ་འདིའི་ཐོག་མར་སྦྱར་བའོ། །དངོས་ཀྱི་དོན་ལ་དབང་བསྐུར་བའི་བླ་མ་མཚན་ཉིད་དང་ལྡན་པ་ཁྱོད་ནི་སངས་རྒྱས་ཐམས་ཅད་ཀྱི་ཡེ་ཤེས་ཀྱི་ངོ་བོ་ཡིན་པའི་ཕྱིར། གང་ལ་ཅིས་འདུལ་བ་དེ་ལ་དེ་སྟོན་པས་རྒྱལ་བ་སྟེ། སངས་རྒྱས་དང་རྒྱལ་བའི་སྲས་བྱང་ཆུབ་སེམས་དཔའ་དང་རབ་ཏུ་བྱུང་བ་དང་དགེ་བསྙེན་དང་ཁྱིམ་པ་སོགས་ཀྱི་སྒྲས་བརྒྱ་བྱིན་དང༌། འཁོར་ལོས་སྒྱུར་བ་ལ་སོགས་པ་འགྲོ་བ་ཀུན་གྱི་གཟུགས་སུ་སྤྲུལ་པར་མཛད་ནས་གདུལ་བྱ་ཐམས་ཅད་སྐལ་བ་དང་མཐུན་པར་སྨིན་པར་མཛད་དོ། །འོ་ན་སངས་རྒྱས་ཀྱི་དོན་མཛད་པས་ཆོག་མོད། བླ་མ་ལ་ཅིའི་ཕྱིར་རག་ལས་སྙམ་ན། ཉི་མའི་འོད་ཟེར་རབ་ཏུ་ཚ་ཡང་མེ་ཤེལ་ལམ་མེ་ལོང་མེད་པར་མེ་མི་འབྱུང་ལ། དེ་བཞིན་དུ་སངས་རྒྱས་བྱིན་གྱིས་བརླབས་ཀྱང་དངོས་སུ་ལམ་སྟོན་པའི་བླ་མ་མེད་པར་འཇུག་མི་ནུས་ཏེ། སངས་རྒྱས་གཞན་ན་བཞུགས་ཀྱང་འགྱངས་པའི་ཕྱིར་རོ། ། དེས་ན་བླ་མ་ཁྱོད་ཉིད་མཉེས་པ་ཡིས་སངས་རྒྱས་ཐམས་ཅད་མཉེས་པར་འགྱུར་ཏེ་གཅིག་ཏུ་བསྡུས་པ་ཡིན་པའི་ཕྱིར། ཤིང་སྡོང་པོའི་རྩ་བར་ཆུ་བླུགས་པས་ཡལ་ག་ལ་ཁྱབ་པ་བཞིན་ནོ། །དེ་ཉིད་སངས་རྒྱས་ཁོ་ན་གཅིག་ཏུ་བསྡུས་པར་མ་ཟད་དེ ༑ དཀོན་མཆོག་གསུམ་པོ་གཅིག་ཏུ་བསྡུས་པའི་ངོ་བོར་གྱུར་པའི་བླ་མ་དམ་པ་ཁྱོད་ལ་བདག་སྐྱབས་སུ་མཆིའོ། །ཞེས་མདོར་སྨོས་ནས་རྒྱས་པར་སྨོས་པ་ནི། བླ་མ་དེའི་ཐུགས་སངས་རྒྱས་ཀུན་གྱི་ཡེ་ཤེས་ཀྱི་དངོས་པོ་གཅིག་ཏུ་བསྡུས་པའི་ངོ་བོ་ཉིད་ཡིན་ལ། གསུང་ཆོས་རྣམས་ཀུན་གྱི་འབྱུང་བའི་གནས་ཡིན་པས་རིན་ཆེན་གྱི་གཏེར་དང་འདྲ་ཞིང༌། སྐུའི་ཆ་ཤས་རྣམས་བྱང་ཆུབ་སེམས་དཔའི་ཚོགས་ཡིན་པའི་ཕྱིར། དགེ་འདུན་ཐམས་ཅད་འདུས་པའི་སྐུར་གྱུར་པའི་དཔལ་ལྡན་བླ་མ་དེ་ལ་གུས་པས་འདུད་དོ།

།ཞེས་རྒྱས་པར་སྨོས་ནས། ཤིན་ཏུ་ཡང་རྒྱས་པར་སྨོས་པ་ནི ༑ ཁྱོད་ནི་གདུལ་བར་བྱ་བ་སྨིན་པའི་ཕྱིར་དེ་བཞིན་གཤེགས་པ་རྣམ་པ་ལྔར་སྟོན་ཏེ། གཟུགས་རྣམ་པར་སྣང་མཛད། ཚོར་བ་རིན་ཆེན་འབྱུང་ལྡན། འདུ་ཤེས་འོད་དཔག་མེད། འདུ་བྱེད་དོན་ཡོད་གྲུབ་པ། རྣམ་པར་ཤེས་པ་མི་བསྐྱོད་པའོ། ། སྤྱན་ལ་སོགས་ལ་ཁྱོད་ཀྱི་འབྱུང་བ་བཞི་དག་པ་སྟེ། ས་སྤྱན་མ། ཆུ་མཱ་མ་ཀཱི། མེ་གོས་དཀར་མོ། རླུང་སྒྲོལ་མའོ། །སྐུའི་ཆ་ཤས་དག་པ་བྱང་ཆུབ་སེམས་དཔའ་ཡིན་པའང༌། མིག་སའི་སྙིང་པོ། རྣ་བ་རྡོ་རྗེ་འཆང༌། སྣ་ནམ་མཁའི་སྙིང་པོ། ལྕེ་སྤྱན་རས་གཟིགས། ཡིད་འཇམ་དབྱངས། ལུས་སྒྲིབ་པ་རྣམ་པར་སེལ་བ། རྩ་རྒྱུས་བྱམས་པ། ཚིགས་ཀུན་ཏུ་བཟང་པོ་སྟེ། བྱང་ཆུབ་སེམས་དཔའ་རྣམས་མགོན་པོ་ཁྱོད་ཀྱི་དབང་པོ་ལ་སོགས་པ་དག་པའོ། །གཤིན་རྗེ་གཤེད་ལ་སོགས་པའི་ཁྲོ་བོ་བཅུ་ནི། ལག་པ་གཡས་པ་གཤིན་རྗེའི་གཤེད། གཡོན་པ་གཞན་གྱིས་མི་ཐུབ་པ། ཁ་རྟ་མགྲིན་རྡོ་རྗེ་བདུད་རྩི་ཐབ་སྦྱོར། དཔུང་པ་གཡས་པ་མི་གཡོ་མགོན

༑ གཡོན་པ་འདོད་པའི་རྒྱལ་པོ། རྗེ་ངར་གཡས་པ་དབྱུག་སྔོན་ཅན། གཡོན་པ་སྟོབས་པོ་ཆེ། སྤྱི་གཙུག་འཁོར་ལོས་སྒྱུར་བ། རྐང་མཐིལ་གནོད་མཛེས་རྒྱལ་པོ་སྟེ་དཔལ་ལྡན་ཁྱོད་ཀྱི་སྐུའི་ཆ་དག་པའོ། །གཟུགས་སོགས་དག་པ་རྡོ་རྗེའི་ལྷ་མོ་རྣམས་ཏེ་ཕྱིའི་སྐྱེ་མཆེད་དྲུག་དག་པ། གཟུགས་རྡོ་རྗེ། སྒྲ་རྡོ་རྗེ། དྲི་རྡོ་རྗེ ༑ རོ་རྡོ་རྗེ། རེག་རྡོ་རྗེ། ཆོས་ཀྱི་དབྱིངས་ཀྱི་རྡོ་རྗེ་མར་སྟོན་པར་མཛད་དོ། ། ཉོན་མོངས་པ་རྣམ་པ་ལྔ་ཡེ་ཤེས་ལྔར་གནས་གྱུར་པ་ནི། འདོད་ཆགས་སོ་སོར་རྟོག་པ། ཞེ་སྡང་ཆོས་ཀྱི་དབྱིངས། གཏི་མུག་མེ་ལོང་ལྟ་བུ། ང་རྒྱལ་མཉམ་པ་ཉིད ༑ ཕྲག་དོག་བྱ་བ་གྲུབ་པའི་ཡེ་ཤེས་སུ་ ( ¡¶ ཞ ¡·¡¶ ལུ ¡· + ཉིད་ཀྱི་ ) གྱུར་པ་དང༌། གཞན་གྱི་བསྒྱུར་བའང་བདག་ཉིད་ཆེན་པོ་ཁྱོད་ཀྱིས་མཁྱེན་ཏེ། དེ་ལྟར་ན་ཕྱི་རོལ་དུ་ཐམས་ཅད་སྤྲོ་བའི་ཕྲིན་ལས་ཀྱིས་རྫོགས་པའི་སངས་རྒྱས་དེ་དག་ཏུ་སྤྲུལ་ལ་དེ་དག་ལས་བྱེ་བ་བསམ་གྱིས་མི་ཁྱབ་པ་ཐམས་ཅད་དུའང་སྤྲུལ་པར་མཛད་ཅིང་ ༑ ནང་དུ་གཅིག་ཏུ་བསྡུ་བའི་སྦྱོར་བའི་སྒོ་ནས་སངས་རྒྱས་ཀུན་ནས་རོ་གཅིག་པའི་བདག་ཉིད་ ¡Ã རྡོ་རྗེ་འཆང་ཆེན་པོ་ ( ¡¶ ཞ ¡· - རྡོ་རྗེ་འཆང་ཆེན་པོ་ ) ཉིད་དུ་གྱུར་པའང༌། བླ་མ་དམ་པ་ཉིད་ཡིན་ཏེ། དེའི་ཐུགས་ཀྱི་རང་བཞིན་ཆོས་ཀྱི་དབྱིངས་ཀྱི་ཡེ་ཤེས་ཡིན་ལ། དེར་ཆོས་ཐམས་ཅད་རོ་གཅིག་པའི་ཕྱིར་རོ། །དེ་ལྟར་གནས་གྱུར་དང་སྤྲུལ་པས་སྤྲོ་བའི་སྒོ་ནས། རང་བཞིན་བསྔགས་པ་བརྗོད་ནས་སྤངས་རྟོགས་ཀྱི་སྒོ་ནས་བསྔགས་པ་ནི། བག་ཆགས་དང་བཅས་པའི་སྒྲིབ་པ་ཀུན་སླར་མི་ལྡོག་པར་སྤངས་ནས། ཐུན་མོང་དང་ཐུན་མོང་མ་ཡིན་པའི་ཡོན་ཏན་ཐམས་ཅད་རབ་ཏུ་རྫོགས་ཤིང་མི་ཉམས་པ་མངོན་དུ་མཛད་ལ། ཁྱོད་ཀྱི་ཕྲིན་ལས་ངོ་མཚར་ཞིང་རྨད་དུ་བྱུང་བ་དང་ལྡན་པ་ལ་གང་གིས་གཡོ་དང་སྒྱུ་མེད་པར་ཚུལ་བཞིན་དུ་ཁྱོད་བསྟན་པ་དེ་ལ་དེ་མ་ཐག་ཏུ་བྱིན་གྱིས་རློབ་པར་མཛད་དོ། ། བྱིན་གྱིས་བརླབས་པས་ཅིར་འགྱུར་ན་ཤིན་ཏུ་མྱུར་བ་སྐད་ཅིག་མ་གཅིག་གིས་མངོན་པར་རྫོགས་པར་འཚང་རྒྱ་བ་མཆོག་གི་དངོས་གྲུབ་སྩོལ་བའམ་ཡང་ན་ཐུན་མོང་གི་དངོས་གྲུབ་ཕུན་སུམ་ཚོགས་པ་ཐམས་ཅད་འགྲུབ་པར་མཛད་པ་ཡིན་ཏེ།

དཔལ་ལྡན་འབྲས་ཕུང་གི་བླ་མ་དང་སློབ་མའི་རྣམ་པར་ཐར་པ་བཞིན་ནོ། །ཕྲིན་ལས་དེ་ལྟ་བུ་དང་ལྡན་པ་དེས་ན་རྡོ་རྗེསློབ་དཔོན་མཆོག་ཏུ་གྱུར་པ་ཡིན་ལ། ལུས་དང་ངག་དང་ཡིད་ཀྱི་དངོས་པོ་ཀུན་གྱིས་དེ་ལ་མཆོད་ ( ¡¶ ཞ ¡·¡¶ ལུ ¡· འདུད་ ) ཅིང༌། དུས་དང་རྣམ་པ་ཀུན་ཏུ་བདག་སྐྱབས་སུ་མཆིའོ། །མེ་ཏོག་ལ་སོགས་པ་ཕྱི་དང་བདུད་རྩི་ལ་སོགས་པ་གསང་བ་དང༌། བདེ་བ་ཆེན་པོ་དེ་ཁོ་ན་ཉིད་ཀྱི་མཆོད་པ་དང་ ༑ ལུས་དང་ལོངས་སྤྱོད་ཉེ་དུ་དང་འཁོར་གཡོག་ལ་སོགས་པའི་འབྲེལ་པ་ཀུན་དང༌། སྲོག་གི་བར་གྱི་དངོས་པོ་ཐམས་ཅད་ཀྱིས་བླ་མ་ཁྱེད་མཉེས་པར་བགྱིའོ ༑ ༑ ཇི་སྲིད་རྣམ་པར་གྲོལ་བ་ཆེན་པོ་སངས་རྒྱས་ཀྱི་ས་བདག་གཞན་ཀུན་གྱིས་མ་ཐོབ་པ་དེ་སྲིད་ཀྱི་བར་དུ་ཕྱྀ་དང་ནང་དང་ཡིད་ལས་བྱུང་བ་ལ་སོགས་པ་མཆོད་པ་མཆོག་གི་ ¡Ã སྤྲིན་གྱི་ ( ¡¶ ལུ ¡· - སྤྲིན་གྱི་ ) ཕུང་པོ་ཀུན་ཏུ་བཟང་པོའི་རྣམ་པར་འཕྲུལ་པ་ལས་ཆེས་ལྷག་པར་གྱུར་པས་རྡོ་རྗེ་སློབ་དཔོན་ཁྱོད་མཆོད་དོ། ཁྱོད་ནི་གང་ལས་མཉེས་པར་གྱུར་པའི་ཕྲིན་ལས་དེ་ནི་བསྒྲུབ་པར་བགྱི་ཞིང༌། མི་མཉེས་པར་བགྱི་བའི་སྤྱོད་པ་ཐམས་ཅད་རྣམ་པར་སྤངས་ཏེ། རྣམ་པ་ཀུན་ཏུ་བླ་མ་ཁྱོད་བསྟེན་ནོ། །རྡོ་རྗེ་སློབ་དཔོན་ཁྱོད་ཀྱི་ཕྲིན་ལས་དེ་ནི་བསྒྲུབ་པའི་སླད་དུ་མགོན་པོ་ཁྱོད་གང་ལ་མཉེས་པར་གྱུར་ན། གལ་ཏེ་བདག་གིས་བླ་ན་མེད་པའི་བྱང་ཆུབ་ཐོབ་པར་གྱུར་ཀྱང༌། བྱང་ཆུབ་ཐོབ་པར་འགྱུར་བ་དེ་དོར་ཏེ། སྐྱེ་ཞིང་སྐྱེ་བ་ཐམས་ཅད་དུ་བླ་མ་ཁྱེད་ཀྱི་ཕྲིན་ལས་བདག་གིས་བསྒྲུབ་པར་བགྱིའོ། །ཞེས་བླ་མའི་རང་བཞིན་བསྔགས་པ་དང༌། ( ¡¶ ཞ ¡·¡¶ ལུ ¡· + མཆོད་པ་དང་ ) ཕྲིན་ལས་བསྒྲུབ་པར་དམ་བཅས་ནས་དེ་དག་ལས་བྱུང་བའི་དགེ་བའི་རྩ་བ་བསྔོ་བ་ནི། བསྟོད་པ་དང་མཆོད་པ་ལས་བྱུང་བའི་དགེ་བའི་རྩ་བ་འདིས་བདག་དང་གཞན་མ་ལུས་པ་ཀུན། བླ་མ་དམ་པ་ཁྱོད་མཉེས་པར་བགྱིད་པ་འགྲུབ་པའི་རྒྱུར་ཤོག་ཅེས་བསྔོ་བའོ། ། དབང་བསྐུར་ཐོབ་པའི་བླ་མ་ལ་སངས་རྒྱས་སུ་བཤད་པ་ཡིན་གྱིས་དབང་མ་ཐོབ་པའི་བླ་མ་ལ་སངས་རྒྱས་སུ་བཤད་པ་མེད་དོ།

།དབང་བསྐུར་བ་ཡང་དག་པར་ཐོབ་པའི་རྡོ་རྗེ་སློབ་དཔོན་ལ་ཚུལ་འདིས་རྟག་ཏུ་གསོལ་བ་འདེབས་ན་མྱུར་དུ་རྡོ་རྗེ་འཆང་ཆེན་པོའི་གོ་འཕང་ཐོབ་པར་འགྱུར་རོ། །བླ་མ་ལ་ཐུན་མོང་མ་ཡིན་པའི་སྒོ་ནས་གསོལ་བ་གདབ་པའི་ཚུལ། དཔལ་ལྡན་ས་སྐྱ་པཎྜི་ཏས་སྦྱར་བའོ། །རབ་བྱེད་འདི་ནི་ཆོས་རྗེ་བླ་མས་མཛད། །གསོལ་བ་འདེབས་བྱེད་བྱང་ཆུབ་བཟང་པོ་ཡིན ༑ ༑ སླར་ཡང་དེ་ཡིས་བསྐུལ་ནས་འབྲུ་འགྲེལ་འདི། །སྔགས་འཆང་འཕགས་པ་ཞེས་བྱས་སྦྱར་བ་ཡིན། །དགེ་བ་དེ་ཡིས་སེམས་ཅན་ཐམས་ཅད་ཀྱིས། །ཡང་དག་བླ་མ་དམ་པ་ཉེར་བསྟེན་ནས། །དངོས་པོ་ཀུན་གྱིས་མཉེས་པར་བྱས་ནས་ཀྱང་ ༑ ༑ དེ་ཡི་དྲིན་གྱི་བྱང་ཆུབ་མཆོག་ཐོབ་ཤོག །བླ་མ་ལ་ཐུན་མོང་མ་ཡིན་པའི་གསོལ་བ་འདེབས་པའི་རབ་ཏུ་བྱེད་པའི་རྣམ་བཤད་བསྡུས་པ་འདི་ནི། བསོད་སྙོམས་དང་སྟན་གཅིག་པ་དང་ཕྱིས་མི་ལེན་པའི་བརྟུལ་ཞུགས་ལ་ལེགས་པར་གནས་པའི་དགེ་སློང་རྡོ་རྗེ་འཛིན་པ་བྱང་ཆུབ་བཟང་པོ་ཞེས་བྱ་བས་བསྐུལ་ནས། ལུང་དང་རིགས་པ་དང་མན་ངག་འཛིན་པར་འཕགས་པ་ཞེས་བྱ་བས། ཤིང་མོ་བྱི་བའི་ལོ་རྒྱལ་གྱི་ཟླ་བའི་ཚེས་བཞིའི་སྔ་དྲོའི་ཆ་ལ་ལྷ་ས་ར་མོ་ཆེའི་གཙུག་ལག་ཁང་དུ་སྦྱར་བའོ། །དབང་མ་ཐོབ་པ་ལ་གསང་བར་བྱའོ། །ཤཱཀྱའི་དགེ་སློང་བྱང་ཆུབ་རྒྱལ་མཚན་གྱི་ཐུགས་དམ་ལགས་ ( ¡¶ ཞ ¡·¡¶ ལུ ¡· + རྫོགས་ ) སོ།། །། ༄༅། །བླ་མ་ལ་མཎྜལ་འབུལ་ ¡Ã ཞིང་གསོལ་བ་འདེབས་པ་ ( ¡¶ ཞ ¡· བ ་ ) བཞུགས་སོ། ། ༄༅། །བླ་མ་དམ་པའི་ཞབས་ལ་ཕྱག་འཚལ་ལོ། །རྩ་བའི་བླ་མ་ལ་གསོལ་བ་འདེབས་པར་འདོད་པས། མཆོད་ཡོན་ལ་སོགས་པའི་མཆོད་པ་ཅི་འབྱོར་པ་བཤམ། རས་ལ་སོགས་པའི་གཞི་གཙང་མའི་སྟེང་དུ། མཎྜལ་ཁྲུ་གང་གི་ཚད་དང་ལྡན་པ་བཞག དྲི་བཟང་དང་སྦྱར་བའི་ཆུ་དང་མེ་ཏོག་སོ་མ་སྟ་གོན་དུ་བྱ། དེ་ནས་བླ་མ་དང་དཀོན་མཆོག་གསུམ་ལ་སྐྱབས་སུ་སོང་ནས། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱ། དེའི་ཆེད་དུ་བླ་མ་ལ་གསོལ་བ་གདབ་སྙམ་དུ་སེམས་བསྐྱེད་ནས།

མདུན་གྱི་ནམ་མཁའི་གནས་སུ་རིན་པོ་ཆེའི་ཁྲི་དང་པད་ཟླའི་གདན་ལ་བླ་མ་དམ་པ་དཔལ་དང་གཟི་བརྗིད་འབར་ཞིང་བདག་ལ་དགེས་བཞིན་དུ་བཞུགས་པ་ལ་བླ་མ་བརྒྱུད་པ་དང་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས་བསྐོར་བ་བཞུགས་པར་བསམ། རང་གི་ལུས་དཔག་ཏུ་མེད་པར་སྤྲུལ་ནས། ན་མོ་གུ་རུ་བྷྱཿ ན་མོ་བུདྡྷཱ་ཡ། ན་མོ་དྷརྨཱ་ཡ། ན་མཿསཾ་གྷཱ་ཡ། ཞེས་བརྗོད་ཅིང་ཡིད་ཀྱིས་ཕྱག་འཚལ། ཨོཾ་སརྦ་ཏ་ཐཱ་ག་ཏ་ཨརྒྷཾ་པྲ་ཏཱིཙྪ་ ( ¡¶ ཞ ¡· + ཡེ་ ) སྭཱ་ཧཱ་ལ་སོགས་པས་མཆོད་ནས། དྲིའི་ཆུ་ལག་པ་གཡས་པས་མཎྜལ་ལ་གཡས་ཕྱོགས་ནས་ཁྱེ་མ་མེད་པར་བྱུག་ཅིང༌། ཨོྃ་བཛྲ་བྷཱུ་མི་ཧཱུྃ། ཞེས་བརྗོད་པས་དབང་ཆེན་གསེར་གྱི་ས་གཞིར་བསམ། གུང་མོས་ཁོར་ཡུག་ཏུ་བསྐོར་ནས ༑ ཨོྃ་སུ་རེ་ ¡Ã ཁེ་ ( ¡¶ ཞ ¡· ཁ་ཨ་ ) ཧཱུྃ་ཞེས་བརྗོད་པས་ལྕགས་རིའི་ཁོར་ཡུག་ཏུ་བསམ ༑ ལག་པ་གཡས་མ་བཏེག་པར་དཀྱིལ་དུ་མེ་ཏོག་གཅིག་བཞག་ནས་ཧཱུྃ་ཞེས་བརྗོད་པས་བསྲུང༌། དེ་ནས་ཚོམ་བུ་རྣམས་རིམ་པས་དགོད་ཅིང༌། རིའི་རྒྱལ་པོ་རི་རབ། ཤར་ལུས་འཕགས་པོ། ལྷོ་འཛམ་བུ་གླིང༌། ནུབ་བ་ལང་སྤྱོད། བྱང་སྒྲ་མི་སྙན། ལུས་ལུས་འཕགས། རྔ་ཡབ་རྔ་ཡབ་གཞན། གཡོ་ལྡན་ལམ་མཆོག་འགྲོ ༑ སྒྲ་མི་སྙན་སྒྲ་མི་སྙན་གྱི་ཟླ། རིན་པོ་ཆེའི་རི་བོ། དཔག་བསམ་གྱི་ཤིང༌། འདོད་འཇོའི་བ། མ་རྨོས་པའི་ལོ་ཏོག འཁོར་ལོ་རིན་པོ་ཆེ། ནོར་བུ་རིན་པོ་ཆེ། བཙུན་མོ་རིན་པོ་ཆེ། བློན་པོ་རིན་པོ་ཆེ། གླང་པོ་རིན་པོ་ཆེ། རྟ་རིན་པོ་ཆེ། དམག་དཔོན་རིན་པོ་ཆེ། གཏེར་གྱི་བུམ་པ། སྒེག་མོ། ཕྲེང་བ་མ། གླུ་མ། གར་མ། བདུག་སྤོས་མ། མེ་ཏོག་མ། མར་མེ་མ། དྲི་ཆབ་ ( ¡¶ ཞ ¡· - ཆབ་ ) མ། ཉི་མ། ཟླ་བ། རིན་པོ་ཆེའི་གདུགས། རྣམ་པར་རྒྱལ་བའི་རྒྱལ་མཚན། ཞེས་བརྗོད་ཅིང་དེ་དག་ཉིད་ཡིན་པར་བསམ། ཡང་མེ་ཏོག་བཀྲམ་ལ། ལྷ་དང་མིའི་འབྱོར་པ་ཐམས་ཅད་ཀྱིས་གང་བར་བསམ། དེ་ལྟ་བུའི་གླིང་བཞི་གླིང་ཕྲན་བརྒྱད་ ( ¡¶ ཞ ¡· - བརྒྱད་ ) རི་རབ་དང་བཅས་པ་ཀུན་ཏུ་བཟང་པོའི་མཆོད་སྤྲིན་ལྟ་བུས་གང་བ་དཔག་ཏུ་མེད་པ་སྤྲུལ་པ་བླ་མ་དམ་པ་ལ་འབུལ་བར་བསམས་ཞིང༌།

གང་གི་མཆོད་རྫས་ཞིང་ཁམས་རྒྱ་མཚོ་རྒྱ་མཚོའི་རྡུལ་སྙེད་སྣ་ཚོགས་མཆོད་པའི་སྤྲིན་ཕུང་གིས། །རྣམ་པར་བརྒྱན་པའི་རྒྱན་གྱི་འོད་ཟེར་ཕྱོགས་བཅུར་འཕྲོ་བའི་འོད་ཀྱི་རྩེ་མོར་རྒྱ་མཚོ་ཡི ༑ ༑ རྡུལ་གྱི་གྲངས་སྙེད་རིན་ཆེན་པད་མོ་རིན་ཆེན་འོད་འབྱིན་ཀུན་ནས་རྒྱས་པའི་སྙིང་པོ་ལ། །ལྷ་དང་མི་ཡི་འདོད་ཡོན་རྨད་ནི་འདོད་རྒུའི་དཔལ་འབྱུང་བྱེ་བ་ཕྲག་བརྒྱ་ལེགས་གནས་པ། །ཀུན་ཏུ་བཟང་པོའི་རྣམ་འཕྲུལ་ཇི་བཞིན་ཀུན་ནས་དགེ་བའི་སེམས་ཀྱིས་སྤྲུལ་པའི་མཆོད་སྤྲིན་འདི། །ཆོས་དབྱིངས་ཇི་བཞིན་ནམ་མཁའི་དབྱིངས་ཀུན་ཀུན་ནས་ཁྱབ་ཅིང་སེམས་ཅན་དབྱིངས་མཐའ་ཇི་སྲིད་བར།། རྣམ་པར་གནས་ནས་ཆོས་ཀྱི་རྒྱལ་པོ་རྒྱལ་བ་རྒྱལ་སྲས་རང་རྒྱལ་དགྲ་ལས་རྣམ་རྒྱལ་བའི། །ཀུན་ནས་བསྐོར་བའི་དཀྱིལ་འཁོར་ཀུན་ཏུ་རྣམ་པར་མཆོད་པས་མཆོད་པ་ཀུན་གྱིས་མཉེས་གྱུར་ཅིག །ཅེས་བརྗོད་པས་མཆོད་ནས། ཕྱོགས་བཅུ་དུས་གསུམ་ལ་སོགས་པས་གསོལ་བ་བཏབ་པས། བླ་མའི་སྐུའི་ཆ་ཐམས་ཅད་ནས་འོད་ཟེར་དཔག་ཏུ་མེད་པ་འཕྲོས་པ་རང་ལ་ཐིམ་པས་བྱིན་གྱིས་བརླབས་ནས་དངོས་གྲུབ་མ་ལུས་པ་གནང་བར་བསམ། དེ་ལྟ་བུ་གང་གྲུབ་པ་བྱས་པའི་མཐར་དགེ་བའི་རྩ་བ་ཡོངས་སུ་བསྔོས་ནས། ཨོྃ་བཛྲ་མུཿཞེས་བརྗོད་ཅིང་ཚོགས་ཀྱི་ཡུལ་གཤེགས་སུ་གསོལ། རང་ཉིད་ཚུལ་བཞིན་དུ་ཅི་བདེ་བར་སྤྱད་དོ། །དེ་ལྟ་བུ་རྟག་ཏུ་བྱས་ན་དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་བརླབས། བླ་མ་དམ་པ་ལ་བརྟེན་ནས་རང་ལ་ ¡Ã བྱིན་རླབས་ ( ¡¶ ཞ ¡· - བྱིན་རླབས་ ) ཞུགས་ནས་མྱུར་དུ་མངོན་པར་རྫོགས་པར་འཚང་རྒྱ་བར་འགྱུར་རོ། །བླ་མ་དམ་པ་ལ་མཎྜལ་དབུལ་ཞིང་གསོལ་བ་གདབ་པའི་མན་ངག་ཤོ་དགོན་གྱི་སློབ་དཔོན་སྤྱན་སྔ་བས་ཞུས་པའི་དོན་དུ། འཕགས་པས་མེ་ཕོ་བྱི་བའི་ལོ་ཟླ་བ་གཉིས་པའི་ཚེས་བཅུ་གསུམ་ལ་ཐང་སྐྱར་སྦྱར་བའོ།། །། ༄༅། །བླ་མའི་རྣལ་འབྱོར་ ( ¡¶ ཞ ¡· + གྱི་མན་ངག་ ) བཞུགས། ། ༄༅། །བླ་མ་དམ་པའི་ཞབས་ལ་གུས་པས་ཕྱག་འཚལ་ལོ།

།བླ་མའི་རྣལ་འབྱོར་བསྒོམ་པར་འདོད་པས་སྟན་བདེ་བ་ལ་བསྡད་ནས་ ( ¡¶ ཞ ¡· - ནས ) ། བླ་མ་དང་དཀོན་མཆོག་གསུམ་ལ་སྐྱབས་འགྲོ་བྱ། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱ། དེའི་དོན་དུ་བླ་མའི་རྣལ་འབྱོར་བསྒོམ་སྙམ་དུ་བྱང་ཆུབ་ཀྱི་སེམས་བསྒོམ། དེ་ནས་སྐད་ཅིག་གིས་རང་འདུག་པའི་གནས་དེ་རིན་པོ་ཆེ་ལས་གྲུབ་པའི་གཞལ་ཡས་ཁང་དུ་བསྒོམ། དེའི་ནང་དུ་རིན་པོ་ཆེའི་ཁྲི་པདྨ་དང༌། ཉི་ཟླ ( ¡¶ ཞ ¡·¡¶ ལུ ¡· - ཟླ ) འི་སྟེང་དུ་དུས་གསུམ་གྱི་སངས་རྒྱས་ཐམས་ཅད་ཀྱི་ངོ་བོ་བླ་མ་དམ་པ་བདག་ལ་དགེས་བཞིན་དུ་བཞུགས་པར་བསམ། དེའི་མཐའ་མ་ན་བརྒྱུད་པའི་བླ་མ་རྣམས་དང༌། དེའི་མཐའ་མ་ན་ཡི་དམ་གྱི་ལྷ་ ( ¡¶ ལུ ¡· རྣམས་ ) དང༌། སངས་རྒྱས་དང༌། བྱང་ཆུབ་སེམས་དཔའ་དང༌། དཔའ་བོ་དང༌། རྣལ་འབྱོར་མ་དང་ཆོས་སྐྱོང་སྲུང་མ་ཐམས་ཅད་ཀྱིས་བསྐོར་བ་བཞུགས་པར་བསམ། དེའི་མདུན་དུ་རང་གིས་ཕྱག་འཚལ་ནས། ཨརྒྷཾ་པཱདྱཾ་ལ་སོགས་པ་ཕྱིའི་མཆོད་པས་མཆོད་པར་བསམ། དེ་ནས་རང་གི་དགྲ་ཐམས་ཅད་དང༌། ¡Ã དེ་ནས་ ( ¡¶ ཞ ¡· - དེ་ནས་ ) གཉེན་དང་འཁོར་རྣམས་དང༌། དེ་ནས་ལོངས་སྤྱོད་ཐམས་ཅད་ཕུལ་ནས། རང་གིས་དུས་གསུམ་དུ་བསགས་པའི་དགེ་བའི་རྩ་བ་ཐམས་ཅད་ཀྱང་དབུལ་ལོ།། དེ་ནས་རང་དང་བླ་མའི་བར་དུ་ཐོད་པ་སྐམ་པོའི་སྒྱེད་པུ་ཆེན་པོ་གསུམ་ཡོད་པར་བསམ་མོ། །དེ་ནས་ཡེ་ཤེས་ཀྱི་གྲི་རྣོན་པོ་ཞིག་གིས་རང་གི་སྨིན་མཚམས་ཀྱི་ཐད་ཀ་ནས་ཐོད་པ་བྲེགས་ཏེ་ཐོད་པའི་སྒྱེད་པུ་གསུམ་གྱི་སྟེང་དུ་ཟངས་ཀྱི་ཚུལ་དུ་དཔྲལ་བ་རང་ལ་བསྟན་ནས་བཞག དེ་ནས་རྐང་པ་གཡས་པ་བཅད་ནས་ནང་དུ་དབུལ ༑ དེ་ནས་རིམ་བཞིན་རྐང་པ་གཡོན་པ། དེ་ནས་རོ་སྨད། དེ་ནས་རོ་སྟོད། དེ་ནས་ལག་པ་གཡོན་པ། དེ་ནས་མགོ མཐར་ལག་པ་གཡས་པ་ཕུལ་ལ། རང་ ¡Ã ཡིད་ཀྱི་ ( ¡¶ ཞ ¡· ཡི་དམ་གྱི་ ) གཟུགས་སུ་གནས་པ་དེས། འདི་ལྟར་བསྒོམ་མོ། ། ཐོད་པའི་འོག་ཏུ་ཡྃ་ལས་རླུང༌། རྃ་ལས་མེ། ཐོད་པའི་སྟེང་གི་ནམ་མཁའ་ལ་ཨོྃ་དཀར་པོ་མགོ་ཐུར་ལ་བལྟས་པ།

དེའི་སྟེང་དུ་རྡོ་རྗེ་རྩེ་ལྔ་པ་ཧཱུྃ་གིས་མཚན་པ་བསྐྱེད་ནས། ཧཱུྃ་ལས་འོད་ཟེར་འོག་ཏུ་འཕྲོས་པས་རླུང་གཡོས་མེ་སྦར། ཐོད་པའི་ ¡Ã ནང་གི་ ( ¡¶ ཞ ¡· - ནང་གི་ ) རྫས་ཐམས་ཅད་ཞུ། རླངས་པ་གྱེན་དུ་སོང་ནས་ཨོྃ་ལ་ཕོག་པས་ཨོྃ་ལས་བདུད་རྩིའི་རྒྱུན་འཛག རྡོ་རྗེ་ལ་ཕོག་པས་རྡོ་རྗེ་ལས་འོད་འཕྲོས་པས་སངས་རྒྱས་ཐམས་ཅད་ཀྱི་ཡེ་ཤེས་ཀྱི་བདུད་རྩི་དང་བརྟན་གཡོ་ཐམས་ཅད་ཀྱི་བཅུད་རྣམས་བསྡུས། རྡོ་རྗེ་ལ་ཐིམ། རྡོ་རྗེ་ཨོྃ་དང་བཅས་པ་ལྷུང་ནས་ཐོད་པའི་ནང་དུ་ ¡Ã ཐམས་ཅད་ ( ¡¶ ཞ ¡· - ཐམས་ཅད་ ) འདྲེས་ནས་ཡེ་ཤེས་ཀྱི་ ¡Ã བདུད་རྩིའི་ ( ¡¶ ཞ ¡· - བདུད་རྩིའི་ ) རྒྱ་མཚོ་ཆེན་པོར་གྱུར་པར་བསམས་ནས། ཨོྃ་ཨཱཿཧཱུྃ་ཞེས་ཡང་ཡང་བརྗོད་ཅིང་བྱིན་གྱིས་བརླབ་བོ། །དེ་ནས་དུས་གསུམ་གྱི་སངས་རྒྱས་ཐམས་ཅད་ཀྱི་ངོ་བོ་བླ་མ་དམ་པ་འཁོར་དང་བཅས་པ་ཐམས་ཅད་ཀྱིས་བདག་གིས་བཤམས་པའི་མཆོད་པ་འདི། བདག་ལ་ཐུགས་བརྩེ་བས་བཞེས་སུ་གསོལ་ཞེས་ལན་གསུམ་གསོལ་བ་བཏབ་པས། བླ་མ་ ¡Ã དམ་པའི་ ( ¡¶ ཞ ¡· - དམ་པའི་ ) ཞལ་ནས་འོད་ཀྱི་སྦུ་གུ་བྱུང་ནས། བདུད་རྩི་གསོལ་བས་བླ་མའི་སྐུ་གཟི་བརྗིད་ཕུན་སུམ་ཚོགས་པར་གྱུར་པར་བསམ། དེ་བཞིན་དུ་བླ་མ་བརྒྱུད་པ་རྣམས་དང་ ༑ སངས་རྒྱས་དང༌། བྱང་ཆུབ་སེམས་དཔའ་ཐམས་ཅད་ཀྱིས་གསོལ་བས་མཉེས་པར་གྱུར་པར་བསམ། དེའི་ལྷག་མ་འོད་ཀྱི་ཚུལ་དུ་འཕྲོས་ནས་ཁམས་གསུམ་གྱི་སེམས་ཅན་ཐམས་ཅད་ལ་བྱིན་པས་སེམས་ཅན་ ¡Ã གྱི་ ( ¡¶ ཞ ¡· ཐམས་ཅད་ཀྱི་ ) ངན་སོང་དང་འཁོར་བའི་སྡུག་བསྔལ་ ¡Ã ཐམས་ཅད་ ( ¡¶ ཞ ¡·¡¶ ལུ ¡· - ཐམས་ཅད་ ) དང་བྲལ། ལྷ་དང་མིའི་ལུས་ཕུན་སུམ་ཚོགས་པ་ཐོབ་ནས ( ¡¶ ཞ ¡·¡¶ ལུ ¡· - ནས ) ། ཟག་པ་མེད་པའི་ཏིང་ངེ་འཛིན་དང་ཡེ་ཤེས་སྐྱེས་པར་བསམ། དེ་དག་ནི་ཞེན་པ་སྤང་བའོ། །དེ་ནས་དངོས་གྲུབ་བསླང་བ་ནི། དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་ཕྲིན་ལས་ཐམས་ཅད་ཀྱི་ངོ་བོར་གྱུར་པ་བླ་མ་རིན་པོ་ཆེས་བདག་ལ་སྐུ་གསུང་ཐུགས་ཀྱི་དངོས་གྲུབ་སྩལ་དུ་གསོལ།

ཞེས་ ¡Ã ལན་གསུམ་དུ་ ( ¡¶ ཞ ¡· - ལན་གསུམ་དུ་ ) གསོལ་བ་གདབ་བོ། །དེ་ནས་ ¡Ã བླ་མའི་ ( ¡¶ ཞ ¡· - བླ་མའི་ ) དཔྲལ་བ། མགྲིན་པ། ཐུགས་ཀར་སྐུ་གསུང་ཐུགས་ཀྱི་ངོ་བོ་ཨོྃ་ཨཱཿཧཱུྃ་གསུམ་བསྒོམ། རང་གི་དཔྲལ་བ། མགྲིན་པ། སྙིང་གར་ལུས་ངག་ཡིད་གསུམ་གྱི་རྩ་བ་ཨོྃ་ཨཱཿཧཱུྃ་གསུམ་བསྒོམས་ནས། བླ་མའི་དཔྲལ་བའི་ཨོྃ་ལས་འོད་དཀར་པོ་འཕྲོས། རང་གི་དཔྲལ་བའི་ཨོྃ་ལ་ཕོག་ནས་ལུས་ལ་ཞུགས་པས་ལུས་ཐམས་ཅད་དཀར་མེར་སོང༌། ལུས་ཀྱི་དྲི་མ་དག བུམ་པའི་དབང་ཐོབ། སྐུའི་དངོས་གྲུབ་སྩལ་བར་བསམ། ཡང་བླ་མའི་མགྲིན་པའི་ཨཱཿལས་འོད་དམར་པོ་འཕྲོས་པས། རང་གི་མགྲིན་པའི་ཨཱཿ་ལ་ཕོག་ནས་ལུས་ལ་ཞུགས་པས་ལུས་ཐམས་ཅད་དམར་མེར་སོང༌། ངག་གི་དྲི་མ་དག

གསང་བའི་དབང་ཐོབ། གསུང་གི་དངོས་གྲུབ་སྩལ་བར་བསམ། ཡང་ཐུགས་ཀའི་ཧཱུྃ་ལས་འོད་སྔོན་པོ་འཕྲོས་པས ༑ རང་གི་སྙིང་གའི་ཧཱུྃ་ལ་ཕོག་པས་ལུས་ཐམས་ཅད་སྔོ་མེར་སོང༌། ཡིད་ཀྱི་དྲི་མ་དག ཤེས་རབ་ཡེ་ཤེས་ཀྱི་དབང་ཐོབ། ཐུགས་ཀྱི་དངོས་གྲུབ་སྩལ་བར་བསམ ༑ དེ་ནས་སྐུ་ཐམས་ཅད་ལས་འོད་ཟེར་སྣ་ཚོགས་འཇའ་ཚོན་གྱི་རྣམ་པ་དཔག་ཏུ་མེད་པ་འཕྲོས་པས། རང་གི་ལུས་ཐམས་ཅད་ལ་ཞུགས་པས་ལུས་ཐམས་ཅད་འཇའ་ཚོན་གྱི་རྣམ་པ་ལྟ་བུར་གྱུར། ལུས་ངག་ཡིད་གསུམ་གྱི་དྲི་མ་ཐམས་ཅད་དག ¡Ã དབང་བཞི་པ་ཐོབ། ( ¡¶ ཞ ¡· - དབང་བཞི་པ་ཐོབ། ) སྐུ་གསུང་ཐུགས་ཡོན་ཏན་ཕྲིན་ལས་ ¡Ã ཐམས་ཅད་ ( ¡¶ ལུ ¡· - ཐམས་ཅད་ ) ཀྱི་དངོས་གྲུབ་སྩལ་བར་བསམ ༑ དངོས་གྲུབ་བསླང་ ( ¡¶ ཞ ¡·¡¶ ལུ ¡· བླང་ ) བའོ། །དེ་ནས་སངས་རྒྱས་དང༌། བྱང་ཆུབ་སེམས་དཔའ་དང༌། བླ་མ་བརྒྱུད་པ་ཐམས་ཅད་བླ་མ་ལ་བསྡུ། བླ་མ་རང་དང་གཉིས་སུ་མེད་པར་གྱུར་ནས་ངོ་བོ་ཐ་མི་དད་པར་བསྒོམས་ནས། སེམས་སྤྲོས་པ་ཐམས་ཅད་དང་བྲལ་བ་ཟག་པ་མེད་པའི་དབྱིངས་སུ་མཉམ་པར་བཞག་ལ ༑ རྣམ་པར་རྟོག་པས་ ( ¡¶ ཞ ¡· པ་ ) མ་གཡེངས་པར་མི་མནོ་མི་བསམ་པའི་ངང་ལ་མཉམ་པར་བཞག་གོ །དེ་ནས་ཡིད་འཕྲོ་བར་གྱུར་ན། དགེ་བའི་རྩ་བ་ ¡Ã འདིས་རྫོགས་པའི་ ( ¡¶ ཞ ¡· - འདིས་རྫོགས་པའི་ ) སངས་རྒྱས་ཀྱི་གོ་འཕང་ཐོབ་པར་གྱུར་ཅིག ཅེས་བསྔོ་བར་བྱ། དངོས་གཞི་དེ་ཐུན་གསུམ་མམ། བཞི་ལ་སོགས་པར་བསྒོམ། སྤྱོད་ལམ་ཐམས་ཅད་ཡི་དམ་ལྷའི་ང་རྒྱལ་གྱིས་བྱ། དུས་ཐམས་ཅད་དུ་བླ་མ་ལ་མོས་གུས་མི་བརྗེད་པར་བྱ། སྐྱོན་མི་གཟུང༌། ¡Ã ཡོན་ཏན་འབའ་ཞིག་གཟུང༌། ( ¡¶ ཞ ¡·¡¶ ལུ ¡· - ཡོན་ཏན་འབའ་ཞིག་གཟུང༌། ) སྤྱོད་པ་མི་འཐད་པར་མཐོང་ན་རང་གི་སྐྱོན་དུ་ཤེས་པར་བྱའོ། །ཡོན་ཏན་དང་ལེགས་པ་མཐོང་ན་དགའ་བ་བསྒོམ། རང་ལ་སྡུག་བསྔལ་བྱུང་ན་སྔོན་གྱི་ལས་ངན་དུ་ཤེས་པར་བྱ། བདེ་སྐྱིད་བྱུང་ན་བླ་མའི་དྲིན་དུ་ཤེས་པར་བྱའོ། །ཐུན་མཚམས་ཐམས་ཅད་དུ་དེ་བཞིན་དུ་སྤྱད་དོ། །ཚུལ་འདི་དུས་རྟག་ཏུ་བསྒོམས་པ་ན་རིང་པོར་མི་ཐོགས་པར་རྡོ་རྗེ་འཆང་ཆེན་པོའི་གོ་འཕང་ཐོབ་པར་འགྱུར་རོ།

།བླ་མའི་རྣལ་འབྱོར་གྱི་མན་ངག་ཆོས་རྗེ་ས་སྐྱ་པའི་ཞལ་གདམས་འཕགས་པས་ལའོ་ཤུའི་དོན་དུ་ཡེ་གེར་བཀོད་པའོ།། །། ¡Ã འདིས་བསྟན་པ་དང་སེམས་ཅན་ཐམས་ཅད་ལ་ཕན་པ་རྒྱ་ཆེན་པོ་འབྱུང་བར་གྱུར་ཅིག ༑ ( ¡¶ ཞ ¡·¡¶ ལུ ¡· - འདིས་བསྟན་ ་་་་་་ གྱུར་ཅིག། ) ༄༅། ། ¡Ã རྩ་བའི་བླ་མ་ལ་ཐུན་མོང་མ་ཡིན་པའི་སྒོ་ནས་གསོལ་བ་འདེབས་པ་ ( ¡¶ ལུ ¡· ཕྱོགས་བཅུ་དུས་གསུམ་མ་ ) བཞུགས། ། ༄༅། །ཕྱོགས་བཅུ་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་ཕྲིན་ལས་ ( ¡¶ ཞ ¡·¡¶ ལུ ¡· + ཐམས་ཅད་ ) ཀྱི་ངོ་བོར་གྱུར་པ། ཆོས་ཀྱི་རྗེ་ཆོས་ཀྱི་རྒྱལ་པོ་ཆོས་ཀྱི་དབང་ཕྱུག་ཆོས་དམ་པའི་འབྱོར་པ་ཐམས་ཅད་ཀྱིས་ཕུན་སུམ་ཚོགས་ཤིང༌། འཁོར་བ་དང་མྱ་ངན་ལས་འདས་པའི་དཔལ་དམ་པར་གྱུར་པ་བླ་མ་དམ་པའི་ཞབས་ཀྱི་པདྨོ་དྲི་མ་མེད་པ་ལ་ཕྱག་འཚལ་ཞིང་སྐྱབས་སུ་མཆིའོ། །སྐུ་གསུང་ཐུགས་ཡོན་ཏན་ཕྲིན་ལས་ཐམས་ཅད་ཀྱིས། བདག་དང་སེམས་ཅན་ཐམས་ཅད་ལ་བྱིན་གྱིས་བརླབ་ཏུ་གསོལ། བདག་གི་སྔོན་གྱི་ལས་ལས་གྱུར་པ་དང༌། གནས་སྐབས་ཀྱི་རྐྱེན་ལས་གྱུར་པ་དང་ ( ¡¶ ཞ ¡·¡¶ ལུ ¡· - དང་ ) ། མི་དང་མི་མ་ཡིན་པ་དང༌། འབྱུང་ ¡Ã བའི་ ( ¡¶ ཞ ¡·¡¶ ལུ ¡· པོའི་ ) གནོད་པ་དང༌། ཉེ་བར་འཚེ་བ་དང༌། ནད་ ( ¡¶ ལུ ¡· བྱུར་ ) དང་སྐལ་པ་ངན་པ་དང༌། ཕྱི་དང་ནང་གི་བར་དུ་གཅོད་པ་ཐམས་ཅད་ཉེ་བར་ཞི་བར་བྱིན་གྱིས་བརླབ་ཏུ་གསོལ། ཚེ་དང༌། དཔལ་དང༌། འབྱོར་པ་དང༌། ¡Ã དགེ་ལེགས་དང་ ( ¡¶ ལུ ¡· - དགེ་ལེགས་དང་ ) དབང་ཕྱུག་ཕུན་སུམ་ཚོགས་པར་ ¡Ã བྱིན་གྱིས་བརླབ་ཏུ་ ( ¡¶ ཞ ¡· མཛད་དུ་ ) གསོལ། འཇིག་རྟེན་གྱི་ཆོས་བརྒྱད་དང༌། མཚན་མའི་རྣམ་པར་གཡེང་བ་ལ་སོགས་པ་སྲིད་པར་འཁོར་བར་འགྱུར་པའི་རྣམ་པར་རྟོག་པ་དང༌། གཞན་གྱི་དོན་ལ་སྐྱོ་བ་དང༌། བདག་ཉིད་ཞི་བར་འདུན་པ་ལ་སོགས་པ་མྱ་ངན་ལས་འདའ་བར་འགྱུར་བའི་རྣམ་པར་རྟོག་པ་གང་ལགས་པ་ཐམས་ཅད་མི་འབྱུང་བར་བྱིན་གྱིས་བརླབ་ཏུ་གསོལ། བདག་གི་སེམས་ལས་སུ་རུང་བ་དང༌།

བག་ཡོད་པ་དང༌། དྲན་པ་དང་ཤེས་བཞིན་ཡང་དག་པ་དང་ལྡན་པར་བྱིན་གྱིས་བརླབ་ཏུ་གསོལ། བདག་གི་ཚུལ་ཁྲིམས་ཀྱི་ཕུང་པོ་དང༌། དམ་ཚིག་དང་སྡོམ་པའི་ཚོགས་རྣམ་པར་དག་ཅིང༌། སྡིག་པ་དང༌། སྒྲིབ་པ་དང༌། ལྟུང་བ་དང༌། ཉེས་པའི་དྲི་མས་མི་གོས་པར་བྱིན་གྱིས་བརླབ་ཏུ་གསོལ། དད་པ་དང༌། སྙིང་རྗེ་དང༌། ཤེས་རབ་ཕུན་སུམ་ཚོགས་པ་དང་ལྡན་ཞིང༌། བྱང་ཆུབ་ཀྱི་སེམས་གཉིས་ཟུང་དུ་ཆུད་ནས། ལུང་དང་མངོན་པར་ ( ¡¶ ལུ ¡· + ཤེས་པ་ ) རྟོགས་པས་ ¡Ã བསྡུས་པའི་ ( ¡¶ ལུ ¡· - བསྡུས་པའི་ ) ཆོས་ཀྱི་སྣང་བ་དམ་པ་དང༌། རྟོགས་པ་དགེ་བ་རྒྱུད་ལ་སྐྱེ་བར་བྱིན་གྱིས་བརླབ་ཏུ་གསོལ། གང་གི་ཚེ་བདག་ཉིད་འཆི་བའི་དུས་བྱེད་པར་འགྱུར་བ་དེའི་ཚེ། ཚེ་འདི་དང་འཇིག་རྟེན་འདི་ལ་མངོན་པར་ཞེན་པ་དང་བྲལ་ཞིང༌། ལུས་དང་སེམས་ལ་ཟུག་རྔུ་དང་སྡུག་བསྔལ་བ་ཅུང་ཟད་ཙམ་ཡང་མི་འབྱུང་བར་དགའ་བ་དང༌། སྤྲོ་བ་དང༌། ཡིད་གསལ་བ་མཆོག་དང་ལྡན་ཞིང༌། ཏིང་ངེ་འཛིན་དམ་པ་རྒྱུད་ལ་སྐྱེས་ནས་བླ་མ་དང་དཀྱིལ་འཁོར་གྱི་ལྷ་ཚོགས་རྣམས་དང༌། དཔའ་བོ་དང༌། རྣལ་འབྱོར་མའི་ཚོགས་ཡང་དག་པར་མཐོང་ཞིང༌། དེ་དག་གི་རྣམ་པར་འཕྲུལ་པ་བསམ་གྱིས་མི་ཁྱབ་པ་དང་བཅས་པས་བསུ་སྟེ། བར་དོའི་འཇིགས་པ་ཐམས་ཅད་དང་བྲལ་ཞིང༌། བདུད་དང་གཤིན་རྗེའི་སྤྱོད་ཡུལ་ལས་ཤིན་ཏུ་འདས་ནས་རིག་པ་འཛིན་པ་དང༌། མཁའ་ལ་སྤྱོད་པ་ལ་སོགས་པའི་གོ་འཕང་མཆོག་ཏུ་སྐྱེ་བར་བྱིན་གྱིས་བརླབ་ཏུ་གསོལ ༑ སྐྱེ་བ་དང་སྲིད་པ་ཐམས་ཅད་དུ་འཇིག་རྟེན་དང་འཇིག་རྟེན་ལས་འདས་པའི་རྒུད་པ་ཐམས་ཅད་དང་བྲལ་ཞིང༌། སྲིད་པ་དང་ཞི་བའི་འབྱོར་པ་ཕུན་སུམ་ཚོགས་པ་ཐོབ་སྟེ། ཕྱོགས་བཅུའི་དེ་བཞིན་གཤེགས་པ་ཐམས་ཅད་ཀྱི་གསུང་རབ་རྒྱ་མཚོའི་ཚོགས་ཡང་དག་པར་བཟུང་སྟེ་ཆོས་ཀྱི་ཕོངས་པའི་སེམས་ཅན་ཐམས་ཅད་ལ་ཆོས་ཀྱི་སྦྱིན་པ་རྒྱ་ཆེན་པོ་བཏང་ཞིང༌། སངས་རྒྱས་ཀྱི་ཞིང་ཡོངས་སུ་དག་པ་དང༌། སེམས་ཅན་རྣམས་ ( ¡¶ ལུ ¡· - རྣམས་ ) ཡོངས་སུ་སྨིན་པར་བྱས་ནས།

དངོས་པོ་ཐམས་ཅད་ཀྱིས་བླ་མ་དམ་པ་མཉེས་པར་བྱས་ཏེ། ས་དང་ལམ་ཐམས་ཅད་བདེ་བླག་ཏུ་བགྲོད་ནས། སྐུ་བཞི་ཡེ་ཤེས་ལྔ་དང་ལྡན་པའི་རྡོ་རྗེ་འཆང་ཆེན་པོའི་གོ་འཕང་མྱུར་དུ་ཐོབ་པར་བྱིན་གྱིས་བརླབ་ཏུ་གསོལ། རང་གི་རྩ་བའི་བླ་མ་དམ་པ་ལ་ཐུན་མོང་མ་ཡིན་པའི་སྒོ་ནས་གསོལ་བ་གདབ་པའི་ཚིག་འདི་ནི། ¡Ã དགེ་སློང་ ( ¡¶ ལུ ¡· - དགེ་སློང་ ) རྡོ་རྗེ་འཛིན་པ་བློ་གྲོས་རྒྱལ་མཚན་དཔལ་བཟང་པོ་ཞེས་བྱ་བ་ལ། དེ་ཉིད་ལ་མི་ཕྱེད་པའི་དད་པ་དང་ལྡན་ཞིང་ ( ¡¶ ཞ ¡· པའི་ ) ། བསོད་སྙོམས་དང་ ༑ སྟན་གཅིག་པ་དང༌། ཕྱྀས་མི་ལེན་པའི་བརྟུལ་ཞུགས་ལ་ལེགས་པར་གནས་པ། དགེ་སློང་གནས་བརྟན་བྱང་ཆུབ་བཟང་པོ་ཞེས་བྱ་བས་གསོལ་བ་བཏབ་ནས་མེ་མོ་ཡོས་བུའི་ལོ་སྨིན་དྲུག་གི་ཟླ་བའི་ཡར་གྱི་ངོའི་ཚེས་ ¡Ã བཅུ་བཞིའི་ ( ¡¶ ལུ ¡· བཅུའི་ ) ཉིན་པར་གནམ་གྱི་སའི་ཆ་ལ་ ( ¡¶ ལུ ¡· + དགའ་སྟོན་ཆེན་པོ་བྱས་པའི་ཚེ་ལེགས་པར་ ) སྦྱར་བའོ།། །། ༄༅། །ཆོས་རྗེ་ ( ¡¶ ལུ ¡· + པ་ལུང་བསྟན་ ) པའི་རྣམ་ཐར་བསྡུས་པ་བཞུགས། ། ༄༅། ། ¡Ã ཨོཾ་སྭསྟི་སིདྡྷཾ། ( ¡¶ ལུ ¡· - ཨོཾ་སྭསྟི་སིདྡྷཾ། ) བླ་མ་དང་འཇམ་པའི་དབྱངས་ལ་གུས་པས་ཕྱག་འཚལ་ལོ། །གང་གི་རང་བཞིན་ཀུན་ནས་རྣམ་དག་བརྗོད་པའི་ཡུལ་ལས་རབ་འདས་ཀྱང༌། །སྨོན་ལམ་མཐར་ཕྱིན་གཞན་གྱི་དབང་གིས་རྣམ་པ་སྣ་ཚོགས་ཀུན་སྤྲུལ་ཞིང༌། །སྲིད་ཞིའི་དབང་ཕྱུག་མགོན་པོ་དེ་ཉིད་གསུམ་པོ་རང་བཞིན་འགྱུར་མེད་སྐུ། །བླ་མ་མཆོག་ལ་གུས་པས་བཏུད་ནས་རྣམ་ཐར་ཆ་ཙམ་བདག་གིས་བརྗོད། །བདག་ཅག་གི་བླ་མ་དམ་པ་ཆོས་ཀྱི་རྗེ་འདི་ནི་ངེས་པར་རྡོ་རྗེ་འཆང་ཆེན་པོ་ཡིན་མོད། དེ་ལྟ་ནའང་སོ་སོའི་སྐྱེ་བོར་མཐོང་ཞིང་བརྟགས་སོ། །འོན་ཀྱང་ངོ་མཚར་བའི་རྣམ་པར་ཐར་པ་འགའ་ཞིག་མཐོང་སྟེ། འདི་ལྟར་ཀླུའི་རྒྱལ་པོའི་ཚུལ་དུ་ཡུམ་ལ་རྨི་ལྟས་བསྟན་ནས་ལྷུམས་སུ་ཞུགས་ཤིང་བལྟམས་པའི་ཚེ་ན་རྒྱ་གར་དང་བོད་ཀྱི་ཡི་གེའི་ཕྱི་མོ་རྣམས་འདྲི་ཞིང་ལྟ་བ་དང༌། ཅུང་ཟད་མནོ་ཤེས་པའི་དུས་ནའང་ཤེས་བྱ་ཕལ་ཆེ་བ་ལ་འབད་པ་མེད་པར་ཐུགས་སུ་ཆུད་ཅིང་ཉིད་ཀྱི་སློབ་དཔོན་དུ་གྱུར་པ་དེ་དག་ཀྱང་སྤྲུལ་པ་དང་བྱིན་གྱིས་བརླབས་པ་ཡིན་གྱིས་རང་རྒྱུད་པ་མ་ཡིན་ནོ།

།འདིའི་མནལ་ལམ་དུ་ཕྱོགས་ཀྱི་གླང་པོ་དང༌། ཆོས་ཀྱི་གྲགས་པ་དང༌། དབྱིག་གཉེན་ལ་སོགས་པ་རྣམས་ལས་རྟོག་གེ་དང་མངོན་པ་ལ་སོགས་པ་དུ་མ་གསན་ནས། དེ་དང་དེའི་ཆོས་ ( ¡¶ ལུ ¡· - ཆོས་ ) ཕྱོགས་སུ་གཏོགས་པ་རྣམས་དཔྱིས་ཕྱིན་ཅིང་ལྷག་མ་ལུས་པར་ཐུགས་སུ་ཆུད་པར་གྱུར་ཏོ། །དེའང་དངོས་སུ་འཇམ་པའི་དབྱངས་དང༌། མི་གཡོ་མགོན་པོ་དང་ ༑ སྒྲོལ་མ་ལ་སོགས་པ་རྣམས་ཀྱི་ཞལ་གཟིགས་ཤིང་དེ་དག་གིས་དབུགས་ཕྱུང་ནས་ཆོས་ཀྱི་སྒོ་དུ་མ་ཡང་བསྟན་ལ། དེ་ལ་བརྟེན་ནས་ཏིང་ངེ་འཛིན་དང་ཡོན་ཏན་གྱི་ཆོས་དུ་མ་སྐྱེས་པར་གྱུར་ཏོ། །གཞན་ཡང་སྐུ་ཞི་ཀར་གྱུར་པ་ལ་ཉེ་བའི་ཚེ། རྗེ་བཙུན་རིན་པོ་ཆེ་དང༌། བིརྺ་པ་དང༌། ནག་པོ་པ་གསུམ་གྱིས་ཁྱོད་སྐྱེ་བ་ཐོག་མ་མེད་པ་ནས་སྦྱངས་ཤིང༌། ཁྱད་པར་ ¡Ã དུའང་ ( ¡¶ ལུ ¡· - དུའང་ ) སྐྱེ་བ་ཉི་ཤུ་རྩ་ལྔར་མི་ནས་མིར་གྱུར་ཏེ། འཇམ་པའི་དབྱངས་ཀྱིས་རྗེས་སུ་བཟུང་ཞིང༌། རིག་པའི་གནས་ལྔ་ལ་སྦྱངས་པ་ཡིན་པས། འདི་ཉིད་ཀྱི་འོག་ཏུ་ཤར་ཕྱོགས་སུ་འཇིག་རྟེན་གྱི་ཁམས་དུ་མ་བརྒལ་བའི་ཕ་རོལ་དུ་མཁའ་ལ་གནས་པའི་རིག་པ་འཛིན་པར་གྱུར་ནས། དེ་བཞིན་གཤེགས་པ་དུ་མ་མཉེས་པར་བྱས་ཤིང་སངས་རྒྱས་ཀྱི་ཞིང་ཡོངས་སུ་དག་པ་དང༌། སེམས་ཅན་དུ་མ་ཡོངས་སུ་སྨིན་པར་བྱས་ནས ༑ ས་དང་ལམ་རྣམས་ཕལ་ཆེར་བགྲོད་དེ། སྐྱེ་བ་གསུམ་པ་ལ་འཛམ་བུའི་གླིང་འདི་ཉིད་ཀྱི་ཤར་ཕྱོགས་ཀྱི་ལྷོ་ལ་ཉེ་བའི་རྒྱ་གར་ན། མུ་མུ་ནི་ཞེས་བྱ་བར་རྒྱལ་པོ་ཉི་མའི་སྟོབས་འཕེལ་བ་ཞེས་བྱ་བའི་སྲས་སུ་གྱུར་ནས། བདེ་བར་གཤེགས་པའི་བསྟན་པ་རྒྱས་པར་བྱས་ཏེ། སྐྱེ་བ་བཞི་པ་ལ་མངོན་པར་དགའ་བ་ཞེས་བྱ་བའི་ཞིང་དུ་དྲི་མ་མེད་པའི་དཔལ་ཞེས་བྱ་བར་འཚང་རྒྱ་བར་ལུང་བསྟན་ཞིང་དབུགས་དབྱུང་བ་མཛད་དོ། །སྨལ་པོའི་ཚེས་བཅུ་བཞིའི་ཐོ་རངས་ལྷའི་ཚོགས་དུ་མས་རབ་ཏུ་མཆོད་ཅིང༌། ¡Ã མངོན་པར་ ( ¡¶ ལུ ¡· - མངོན་པར་ ) བསུས་ཏེ་ཞི་བར་གཤེགས་སོ། །སྐུ་གདུང་ ¡Ã ཕལ་ཆེར་ ( ¡¶

ལུ ¡· - ཕལ་ཆེར་ ) རིང་བསྲེལ་དུ་གྱུར་ཏོ ༑ ༑ རྡོ་རྗེ་འཆང་དབང་ཆེན་པོ་ལ། །དུང་ལ་སེར་པོར་མཐོང་ལྟ་བུར། །སོ་སོའི་སྐྱེ་བོར་བརྟགས་པ་འཁྲུལ། །བཟོད་པར་མཛོད་ཅིག་བྱིན་གྱིས་རློབས། །བླ་མ་ཆོས་ཀྱི་རྗེ་རིན་པོ་ཆེ་བདེ་བ་ནས་བདེ་བར་གཤེགས་པས་ལུང་བསྟན་པའི་ཆ་ ཟུར་ཙམ་བརྗོད་པ། བློ་གྲོས་རྒྱལ་མཚན་རྒྱལ་མཚན་དཔལ་བཟང་པོས་སྦྱར་ བའོ ༑༑ ༑༑ ( ¡¶ ལུ ¡· + རྒྱལ་མཚན་རྩེ་མོ་དབང་གི་རྒྱལ་པོ་ལྟར། །ལྷག་པར་ལྷ་ཡི་གཙུག་གི་རྒྱན་གྱུར་ཅིང༌༑ ༑བསྒྲུབ་པ་པོ་ལ་དངོས་གྲུབ་མཆོག་སྩོལ་བའི། །མཉམ་མེད་བླ་མ་མཆོག་གི་བཀྲ་ཤིས་ཤོག ། དགེའོ༑ ༑ ) ༄༅། ། ¡Ã ཆོས་རྗེ་པའི་ ( ¡¶ ལུ ¡· བླ་མ་ལ་ ) བསྟོད་པ་མེ་ཏོག་ཕྲེང་བ་བཞུགས། ། ༄༅། ། ¡Ã ཨོཾ་སྭསྟི་སིདྡྷཾ། ( ¡¶ ལུ ¡· - ཨོཾ་སྭསྟི་སིདྡྷཾ། ) ན་མོ་མཉྫུ་གྷོ་ཥཱ་ཡ། མཁྱེན་པའི་དཀྱིལ་འཁོར་ ¡Ã རྒྱ་ཆེར་ ( ¡¶ ཞ ¡· - རྒྱ་ཆེར་ ) རབ་རྒྱས་ལེགས་བཤད་གསུང་གི་འོད་ཟེར་ཕྲེང༌། །ཕྲེང་བ་སྤེལ་ལེགས་ཉེ་བར་འཁྲིགས་ལྟར་ཀུན་ནས་རབ་ཏུ་འབར་བ་ཡི། །ལྟ་བ་ངན་པའི་ཚང་ཚིང་གིས་གཟིངས་ཡིད་ཀྱི་མུན་པ་རྣམ་བསལ་ཏེ ༑ ༑ ཡང་དག་སྣང་བ་རྒྱ་ཆེར་སྐྱེད་མཛད་སྐྱེ་རྒུའི་སྒྲོན་མ་རྣམ་པར་རྒྱལ། །གང་སླད་མཁྱེན་པའི་འོད་ཟེར་ཕྲེང༌། །བརྩེ་བས་རྩོལ་བྲལ་ལ་འཇུག་པ། །དེ་སླད་དེ་ལ་མ་སྩལ་བར། །དང་པོར་ ¡Ã འགྱུར་བ་ ( ¡¶ ཞ ¡· གྱུར་པ་ ) སྨོས་ཅི་འཚལ། །དེ་གཅིག་ཉིད་དུའང་མ་ཟད་དེ། །བསམ་མི་ཁྱབ་པའི་གནས་བརྙེས་སླད། །བསམ་ཡས་ཡོན་ཏན་དཔལ་འབྱོར་པས། །ཆ་ཡང་དེ་ ¡Ã འདྲའི་ ( ¡¶ ཞ ¡· - འདྲའི་ ) ངང་ཚུལ་ལགས ༑ ༑ དབང་པོ་དེ་འདྲས་དབང་བགྱིས་པས། །དབང་པོ་དབང་པོའི་གསུངས་ལ་དབང༌། །དབང་འབྱོར་དབང་གིས་དབང་པོ་མཆོག །དབང་མཛད་དབང་གིས་དེ་ཡི་ཚུལ། །བདག་གིས་མཐོང་དང་ཐོས་པ་དང༌། །རྟོགས་པ་གང་ལགས་ཚུལ་བཞིན་དུ། །སྒྲོ་འདོགས་པ་དང་སྐུར་བའི་མཐའ། །རྣམ་པར་སྤངས་ནས་གླེང་བར་འཚལ ༑ ཁྱོད་ཀྱིས་རྣམ་པར་བཀོད་པ་ཡི ( ¡¶ ཞ ¡· ཡིས ) ། །སྙན་པའི་ཚིག་གི་ཕྲེང་བ་གང་

༑ ༑ སྤེལ་ལེགས་བརྒྱུད་མར་སྤེལ་བ་ནི། །གང་ཞིག་གིས་ནི་མཐོང་གྱུར་ན།། བློ་གསལ་བློ་ཡི་དབང་པོ་ཡང༌། །ཀུན་ནས་ཡིད་འཕྲོག་བགྱིད་པ་སྟེ། །རྣམ་པར་རྒྱས་པའི་པད་མོའི་ཕྲེང༌། །ཚར་དུ་དངར་བས་ཡིད་བཞིན་མཚོ། །རབ་ཏུ་བརྒྱན་པ་བུང་ ( ¡¶ ཞ ¡·¡¶ ལུ ¡· བྱུང་ ) བ་ཡིས། །གསལ་བར་མཐོང་བ་ལྟ་བུ་ལགས། །དེ་འདྲ་སྒྲོགས་པར་བགྱིད་པའི་ངག །ཤེས་ལྡན་གང་གིས་ཐོས་གྱུར་པའང༌། །གཡེང་བ་གཞན་གྱིས་མི་གཡེང་བར། །རྩེ་གཅིག་འདུན་པར་ ¡Ã འགྱུར་བ་ ( ¡¶ ལུ ¡· མཛད་པ་ ) ནི ༑ ༑ དྲི་ཟའི་བུ་མོའི་དབྱངས་སྙན་དང༌། ཁྱུ་བྱུག་མྱོས་པའི་དབྱངས་ཀྱིས་ཀྱང༌། ། དཔེ་ཙམ་ཉིད་དུའང་མི་བཟོད་ན། །སྒྲ་གཞན་ཟིལ་གནོན་སྨོས་ཅི་འཚལ། །དེ་དོན་ཕུན་སུམ་ཚོགས་གྱུར་པ། །རློམ་ཆེན་བློ་ཡིས་དབང་པོ་མཆོག །འགས་ཀྱང་སྔོན་ཆད་མ་དཔྱད་པ། །དཔྱོད་ལྡན་གང་གིས་རྣམ་དཔྱད་ན། །ཡིད་གསལ་བགྱིད་པ་གངས་རིའི་རྩེར། །ཉི་མ་ཤར་བ་ལྟ་བུ་སྟེ། །ཀུན་ནས་དགའ་བ་བསྐྱེད་པ་ནི། ། བསམ་གཏན་རོ་མྱང་ལྟ་བུ་ལགས། །རྩོམ་པ་འདི་འདྲ་མྱུར་འཇུག་པ ( ¡¶ ཞ ¡·¡¶ ལུ ¡· པའི ) ༑ ༑ གློག་འགྱུ་བས་ཀྱང་ཆེས་མྱུར་ཞིང༌། །རྩོལ་བ་མེད་པར་འབྱུང་བ་ནི། ། མཚོ་ལྟར་ངང་གིས་ལྷུན་གྲུབ་ལགས། །དེ་འདྲ་གསུང་གི་ཁྱད་པར་ཏེ། །གསུང་མཆོག་འདི་འདྲ་ལེགས་གསུང་སླད། ཁྱོད་ཀྱི་མཁྱེན་པ་ནམ་མཁའ་ལྟར། །ཤེས་བྱ་ཀུན་ལ་ཁྱབ་པ་དེ ( ¡¶ ཞ ¡·¡¶ ལུ ¡· སྟེ ) ། །པདྨ་ལྟ་བུར་ཉེས་པ་ཡི། །དྲི་མས་གོས་པ་མི་མངའ་ཞིང༌། །ཉི་མ་བས་ཀྱང་ཆེས་གསལ་ལ། །ལྷུན་པོ་ལྟ་བུར་བརྟན་པ་ལགས ༑ ༑ གང་ཕྱིར་འབྲས་བུའི་ཁྱད་པར་ནི། །ཤིན་ཏུ་ཕུན་སུམ་ཚོགས་གྱུར་པ།། རྒྱུ་ཡི་ཕུན་ཚོགས་རྗེས་འགྲོ་བ། །ཆོས་ཀུན་དེ་འདྲ་ལགས་ཕྱིར་རོ། །གསུང་དེ་རྣ་བའི་མངོན་སུམ་སྟེ། །དེ་ཡི་ཁྱད་པར་མྱོང་བ་ཡིས། །ཤིན་ཏུ་ངེས་པར་འགྱུར་བ་ལགས ༑ ༑ གཏན་ཚིགས་དེ་འདྲས་ཁྱད་འཕགས་པས། །ཐུགས་ཀྱི་ཡོན་ཏན་བདག་གི་དཔགས། །རྟོགས་པ་འདི་ནི་དུ་བ་ཡིས། །མེ་བཞིན་རྣམ་པ་ཐམས་ཅད་དུ ༑ ༑ སླུ་བ་མེད་ཕྱིར་འཁྲུལ་མེད་ལགས།

།དེ་ལྟའི་གསུང་དབྱངས་དྲི་མེད་དང༌།། རྣམ་དག་ཐུགས་ཀྱིས་ཁྱད་འཕགས་པའི། །སྐུ་ནི་རྨད་དུ་བྱུང་བ་སྟེ། །བཅོས་ ¡Ã མའི་ ( ¡¶ ཞ ¡·¡¶ ལུ ¡· བུའི་ ) ཚོན་རྣམས་སྣ་ཚོགས་ཀྱིས། །ཀུན་དུ་བསྒྱུར་བ་མ་ལགས་ཀྱང་ ༑ ༑ ལྷུན་གྱིས་གྲུབ་པའི་ཡོན་ཏན་གྱི། །དཔལ་གྱི་གཟི་བརྗིད་འབར་བ་ཡིས ༑༑ བཅོས་ ¡Ã མའི་ ( ¡¶ ཞ ¡·¡¶ ལུ ¡· པའི་ ) ཁ་དོག་གིས་མཛེས་པ། །ནོར་བུའི་ཚོགས་རྣམས་ཟིལ་མནན་ནས་ ( ¡¶ ཞ ¡· པའི་ ) ། །ཡིད་བཞིན་ནོར་ལྟར་ལྷམ་ ( ¡¶ ཞ ¡· བལྟམས་ ) པ་ལགས། །དེ་ཡི་མཛད་པ་རྣམ་དག་སྟེ། །མཛད་པའི་རྒྱུ་ནི་རྣམ་དག་ཕྱིར ༑ ༑ ཉི་མའི་དཀྱིལ་འཁོར་རབ་གསལ་སླད། །འོན་ཀྱང་དེ་འདྲ་མ་ལགས་སམ

༑ ཁྱེད་ནི་གལ་ཏེ་སྐུ་བྱིས་པའི། །ཡུལ་ན་ཇི་ལྟར་སྣང་གྱུར་ཀྱང༌། །དཔྱོད་ལྡན་ཀུན་གྱི་རྣམ་ཀུན་དུ། །བཀུར་བར་འོས་པ་ཁོ་ན་སྟེ། །མཐུ་ཆེན་གསལ་བའི་འོད་འབྱིན་པའི། །རིན་ཆེན་དབང་ ¡Ã གི་ ( ¡¶ ཞ ¡· པོའི་ ) རྒྱལ་པོའི་དབྱིབས། །ཇི་ལྟར་སྣང་ཡང་སྐྱེ་རྒུ་ཡིས། །བཀུར་བར་འོས་པ་ཇི་བཞིན་ནོ། །དེ་སླད་བསྟོད་པས་བསྟོད་འོས་ཤིང༌། །མཆོད་པ་ཀུན་གྱིས་རྣམ་ཀུན་དུ། །མཆོད་པར་འོས་པ་ཁྱོད་ལ་བདག ༑ དངོས་པོ་ཀུན་གྱིས་ཕྱག་འཚལ་ལོ། །མཆོད་འོས་མཆོད་དང་བསྔགས་འོས་པ། །བསྔགས་ལས་བསོད་ནམས་འབྱུང་ངོ་ཞེས། །རྒྱལ་བ་ཉིད་ཀྱིས་གསུངས་པའི་ཕྱིར། །བདག་གིས་དེ་ལྟར་བརྗོད་དེ་ལས། །དགེ་བ་གང་ཞིག་དེར་བསྐྲུན་པ། །དེ་ཡིས་འགྲོ་བ་ཐམས་ཅད་ཀྱིས། །བསྟོད་འོས་ཁྱོད་འདྲ་ལེགས་བསྟོད་ཅིང༌། །མཆོད་འོས་ཁྱོད་འདྲ་མཆོད་པར་ཤོག །གང་ ( ¡¶ ཞ ¡· བདག་ ) གིས་རྣམ་ཐར་མེ་ཏོག་རྣམ་དཔྱོད་ཀྱི། །སྙིམ་པས་བླངས་ཏེ་ངག་གི་སྲད་བུ་ཡིས། །ཚར་དུ་དངར་བའི་མེ་ཏོག་ཕྲེང་བ་འདིས། །དམ་པ་མཆོད་ཕྱིར་འཕགས་པས་རྣམ་པར་སྤེལ ༑ ༑ ( ¡¶ ཞ ¡· + བཀྲ་ཤིས་བདེ་ལེགས་དང་ལྡན་པར་གྱུར་ཅིག། ) །། ༄༅། ། ¡Ã ལམ་འབྲས་ལམ་སྐོར་སོགས་ཀྱི་གསན་ཡིག་ ( ¡¶ ཞ ¡· བླ་མ་བརྒྱུད་པའི་མཚན་གྱི་རྣམ་གྲངས་ ) བཞུགས། ། ༄༅། །སངས་རྒྱས་ཀུན་དངོས་བླ་མ་ལ། །མཆོག་ཏུ་གུས་པས་ཕྱག་འཚལ་ནས། །སངས་རྒྱས་ནས་བརྒྱུད་བླ་མའི་མཚན། །གསོལ་བ་གདབ་ཕྱིར་བྲི་བར་བྱ། །རྡོ་རྗེ་འཆང༌། བདག་མེད་མ། བིརྺ་པ། ནག་པོ་པ། ཌ་མ་རུ་པ། ཨ་བ་ དྷཱུ་ ཏི་པ། རྗེ་ག་ཡ་དྷ་ར། རྗེ་འབྲོག་མི་ཤཱཀྱ་ཡེ་ཤེས། རྗེ་སེ་མཁར་ཆུང་བ་ཀུན་རིགརྗེ་ཞང་དགོན་པ་བ་ཆོས་འབར། རྗེ་ས་སྐྱ་པ་ཆེན་པོ་ཀུན་དགའ་སྙིང་པོ། སློབ་དཔོན་རིན་པོ་ཆེ་བསོད་ནམས་རྩེ་མོ། རྗེ་བཙུན་རིན་པོ་ཆེ་གྲགས་པ་རྒྱལ་མཚན། ཆོས་ཀྱི་རྗེ་ས་སྐྱ་པཎྜི་ཏ་ཆེན་ ¡Ã པོ། བླ་མ་ཆོས་ཀྱི་རྒྱལ་ ( ¡¶ ཞ ¡· - པོ། བླ་མ་ཆོས་ཀྱི་རྒྱལ་ ) པོའི་བར་དུ་ལམ་འབྲས་ཀྱི་བརྒྱུད་པའོ།། །།རྡོ་རྗེ་འཆང༌།

བདག་མེད་མ ༑ བིརྺ་པ། ཌོཾ་བི་ཧེ་རུ་ཀ ཨ་ལ་ལ་བཛྲ། ནགས་ཁྲོད་པ། གརྦྷ་རི་པ། བསོད་སྙོམས་པ། རྒྱལ་བ་དཔལ་གྱི་ཡེ་ཤེས། མི་ཐུབ་ཟླ་བ། དགེ་སློང་དཔའ་བོ་རྡོ་རྗེ། ཤེས་རབ་དབང་པོ་མཛེས་པ། རྗེ་འབྲོག་མི་ཤཱཀྱ་ཡེ་ཤེས། མངའ་རིས་པ་གསལ་བའི་སྙིང་པོ། འཁན་སྒྱི་ཆུ་བ། དགྲ་བླ། རྗེས་ས་སྐྱ་པ་ཡབ་སྲས། འགྲེལ་པ་ཀུ་མུ་ཏ་དང་འགྲེལ་པ་གཞུང་གི་བརྒྱུད་པའོ།། །།རྡོ་རྗེ་འཆང༌། རྟ་མཆོག བི་ན་པ་ཏ ༑ ཨིནྡྲ་བྷཱུ་ཏི། ལཀྵྨཱི་པ་ཏ། སྒེག་པའི་རྡོ་རྗེ། གུནྡྷ་རི་པ། པདྨ་བཛྲ། ཆོས་ཀྱི་བཟང་པོའི་ཞབས། ཏོག་ཙེ་པ། བྷུ་ཤ་ན་པ། དྷརྨཱ་པ། ཀརྞ་པ། དཔའ་བོ་རྡོ་རྗེ། རྗེ་འབྲོག་མི་ཤཱཀྱ་ཡེ་ཤེས། རྗེ་སེ་མཁར་ཆུང་བ། རྗེ་ཞང་དགོན་པ་བ། རྗེ་ས་སྐྱ་པ་ཡབ་སྲས་རྣམས། སློབ་དཔོན་ཏོག་རྩེ་པའི་བསམ་མི་ཁྱབ་ཀྱི་བརྒྱུད་པའོ།། །། རྡོ་རྗེ་འཆང༌། ( ¡¶ ཞ ¡· + བདག་མེད་མ་ ) བི་ལ་སྱ་བཛྲ། ཡན་ལག་མེད་པའི་རྡོ་རྗེ། མཚོ་སྐྱེས་རྡོ་རྗེ། ཨིནྡྲ་བྷཱུ་ཏི། ལྕམ་ལཀྵྨཱི། ནག་པོ་སྤྱོད་པ་བ། བྲམ་ཟེ་དཔལ་འཛིན། རྗེ་ག་ཡ་དྷ་ར། མན་ཆད་ལམ་འབྲས་དང་མཚུངས། མཚོ་སྐྱེས་རྡོ་རྗེ་དང་པདྨ་བའི་ལམ་གྱི་བརྒྱུད་པའོ།། །།རྡོ་རྗེ་འཆང༌། དཔལ་ཕྱག་ན་རྡོ་རྗེ། བྲམ་ཟེ་ཆེན་པོ་ས་ར་ཧ། སློབ་དཔོན་ཀླུ་སྒྲུབ། ཨཱརྱ་དེ་བ། དགེ་སློང་ནག་པོ་ཞབས། སློབ་དཔོན་ཟླ་བ་གྲགས་པ། བྲམ་ཟེ་དཔལ་འཛིན། ག་ཡ་དྷ་ར། མན་ཆད་ལམ་འབྲས་དང་འདྲ་བ་ནི་སློབ་དཔོན་ཨཱརྱ་དེ་ཝའི་མཆོད་རྟེན་གྱི་དྲུང་དུ་ཐོབ་པའི་བརྒྱུད་ པའོ ༑༑ ༑༑ རྡོ་རྗེ་འཆང༌། རྗེ་བཙུན་སྒྲོལ་མ། སླཽབ་དཔོན་ངག་གི་དབང་ཕྱུག་གྲགས་པ། དེ་ཝཱ་ ¡Ã ཀཱ་ ( ¡¶ ཞ ¡· ཨཱ་ཀ་ ) ར་ཙནྡྲ། ཨ་མོ་གྷ་བཛྲ། རྗེ་འབྲོག་མི་མན་ཆད་ལམ་འབྲས་དང་འདྲ་བ་ནི་ཕྱག་རྒྱ་ཆེན་པོ་ཡི་གེ་མེད་པའི་བརྒྱུད་པའོ།། །། རྡོ་རྗེ་འཆང༌། རྡོ་རྗེ་ཕག་མོ། ཛཱ་ལནྡྷ་ར་པ། ནག་པོ་སྤྱོད་པ་བ། བྲམ་ཟེ་དཔལ་ འཛིན ༑ ག་ཡ་དྷ་ར་མན་ཆད་ལམ་འབྲས་དང་འདྲ་བ་ནི། གཏུམ་མོ་ལམ་ ( ¡¶ ཞ ¡· - ལམ་ ) ཡོངས་སུ་རྫོགས་པ་དང་ཡོན་པོ་བསྲང་བའི་ལམ་གཉིས་ཀྱི་བརྒྱུད་

པའོ ༑༑ ༑༑ རྡོ་རྗེ་འཆང༌། དཔལ་བདེ་བ་ཆེན་པོ། ཨནྡྲི་བྷཱུ་ཏི། དཔལ་ཚངས་པའི་ཞབས ༑ བྲམ་ཟེ་མོ་གྲུབ་པའི་རྡོ་རྗེ། རྒྱལ་པོ་ཨིནྡྲ་བྷཱུ་ཏི་བར་པ། ( ¡¶ ཞ ¡· + སློབ་དཔོན་ཨུ་པ་མི་ཞབས། ) སློབ་དཔོན་གོས་བྲལ་ཞབས། རྒྱལ་པོ་ཛྙཱ་ན་བྷཱུ་ཏི། ¡Ã ཤྲཱི་ཡོ་བྷཱུ་ཏི། ( ¡¶ ཞ ¡· - ཤྲཱི་ཡོ་བྷཱུ་ཏི། ) པདྨ་བཛྲ། ཌོཾ་བི་ཧེ་རུ་ཀ ཡན་ལག་བར་མའི་ཞབས། ལྷ་མོ་བུང་བའི་པདྨ། ལྕམ་ལཀྵྨཱི། རྒྱལ་པོ་ཨིནྡྲ་བྷཱུ་ཏི་ཆུང་བ། རཏྣ་བཛྲ། ཁ་ཆེ་ཤེས་རབ་གསང་བ། རྗེ་འབྲོག་མི་མན་ཆད་ལམ་འབྲས་དང་འདྲ་བ་ནི། ཨིནྡྲ་བྷཱུ་ཏིའི་ལམ་གྱི་བརྒྱུད་པའོ།། །།རྡོ་རྗེ་འཆང༌། ཕྱག་ན་རྡོ་རྗེ། བྲམ་ཟེ་ཆེན་པོ་ས་ར་ཧ་པ། སློབ་དཔོན་ཀླུ་སྒྲུབ། རི་ཁྲོད་མགོན་པོ། ལཱུ་ཡི་ ( ¡¶ ཞ ¡· ཧི་ ) པ། དཱ་རི་ཀ་པ། རྡོ་རྗེ་དྲིལ་བུ་པ། རུ་སྦལ་ཞབས། ཛཱ་ལནྡྷ་ར་པ། ནག་པོ་སྤྱོད་པ་བ། གུ་ཧྱ་པ། རྣམ་པར་རྒྱལ་བའི་ཞབས། བར་མའི་སློབ་དཔོན། ཏི་ལོ་པ། ནཱ་རོ་པ། ཕམ་ཐིང་པ་སྐུ་མཆེད་གཉིས། བླ་མ་ཀློག་སྐྱ་ཤེས་རབ་བརྩེགས། བླ་མ་མལ་ལོཙྪ་བ། ཆོས་རྗེ་ས་སྐྱ་པ་ཡབ་སྲས་རྣམས་འཁོར་ལོ་བདེ་མཆོག་གི་དབང་བསྐུར་བ་དང༌། རྩ་བའི་རྒྱུད་བཤད་རྒྱུད་རྣམས་ཀྱི་བརྒྱུད་པའོ།། །།རྡོ་རྗེ་འཆང༌། རྡོ་རྗེ་ཕག་མོ། །རྡོ་རྗེ་དྲིལ་བུ་པ། དེ་མན་ཆད་སྔ་མ་དང་འདྲ་ ¡Ã བའི་ ( ¡¶ ཞ ¡· བ་ནི་ ) དྲིལ་བུ་སྐོར་གསུམ་ཡན་ལག་དང་བཅས་པའི་བརྒྱུད་པའོ།། །།རྡོ་རྗེ་འཆང༌། རྡོ་རྗེ་རྣལ་འབྱོར་མ། ཇོ་བོ་ནཱ་རོ་པ། ཕམ་ཐིང་པ། གཅེན་འཇིགས་མེད་གྲགས་པ། གཅུང་དུས་འཁོར་བ ༑ བླ་མ་མལ་ལོཙྪ་བ། ཆོས་རྗེ་ས་སྐྱ་པ་ཡབ་སྲས་རྣམས་ནི། ནཱ་རོ་མཁའ་སྤྱོད་ཡན་ལག་དང་བཅས་པའི་བརྒྱུད་པའོ།། །།རྡོ་རྗེ་འཆང༌། རྗེ་བཙུན་རྡོ་རྗེ་རྣལ་འབྱོར་མ། འཕགས་པ་སྤྱན་རས་གཟིགས་དབང་ཕྱུག བྱང་ཆུབ་སེམས་དཔའ་བླཽ་གྲོས་རིན་ཆེན། རི་ཁྲོད་དབང་ཕྱུག སློབ་དཔོན་མེ་ ( ¡¶ ཞ ¡· མཻ་ ) ཏྲི་པ། རྒྱ་གར་ཕྱག་ན ༑ ཀ་མ་ལ་བཛྲ། ཛ་མ་ ( ¡¶ ཞ ¡· ཡ་ ) སེ་ན། ལོ་ཙྪ་བ་དར་མ་ཡོན་ཏན། ¡Ã བླ་མ་རྗེ་བཙུན་པ།

( ¡¶ ཞ ¡· - བླ་མ་རྗེ་བཙུན་པ། ) བླ་མ་ཆོས་རྗེ་པཎྜི་ཏ། ¡Ã བླ་མ་ཆོས་ཀྱི་རྒྱལ་པོ་རིན་པོ་ཆེ་ ( ¡¶ ཞ ¡· - བླ་མ་་་་་་་པོ་ཆེ་ ) རྣམས། མཻ་ཏྲི་མཁའ་སྤྱོད་དང་མཁའ་འགྲོ་རྒྱ་མཚོའི་བརྒྱུད་པའོ།། །།རྡོ་རྗེ་འཆང༌། འཕགས་པ་འཇམ་དཔལ། སློབ་དཔོན་སངས་རྒྱས་ཡེ་ཤེས་ཞབས། མར་མེ་མཛད་བཟང་པོ། དཔལ་སྡེ་བ ( ¡¶ ཞ ¡· - བ ) ། བི་མ་ལ་གུཔྟ། རཏྣ་བཛྲ། རཏྣ་ཀཱིརྟི། བླ་མ་པནྡ་བ། བླ་མ་གཉན་ལོཙྪ་བ། བླ་མ་གནང་ཁའུ་པ། ཆོས་རྗེ་ས་སྐྱ་པ་ཡབ་སྲས་རྣམས་ནི། གསང་བ་འདུས་པ་ཡེ་ཤེས་ཞབས་ཀྱི་སྐོར་རྣམས་དང༌། གཉན་གྱི་སྒྲོལ་མའི་བརྒྱུད་པའོ།། །།ཡང་དག་པར་རྫོགས་པའི་སངས་རྒྱས་རྡོ་རྗེ་འཆང༌། འཕགས་པ་འཇམ་དཔལ། སློབ་དཔོན་སངས་རྒྱས་ཡེ་ཤེས་ཞབས། མར་མེ་མཛད་བཟང་པོའི་ཞབས། དཔལ་འཛིན ༑ ནཱ་རོ་པ། ¡Ã ཨ་སྠཱུ་ལ་ ( ¡¶ ཞ ¡· ཨདྷྱ་ལ་ད་ས་ ) བཛྲ། བླ་མ་བྷ་རོ་ཕྱག་རྡུམ། རྗེ་མལ་ལོ་ཙྪ་བ། ཆོས་རྗེ་ས་སྐྱ་པ་ཡབ་སྲས་རྣམས། གཤིན་རྗེ་གཤེད་རྒྱུད་གསུམ་ཡན་ལག་དང་བཅས་པའི་བརྒྱུད་པའོ།། །།རྡོ་རྗེ་འཆང༌། ཕྱག་ན་རྡོ་རྗེ། རྒྱལ་པོ་ཨིནྡྲ་བྷཱུ་ཏི། ལྷོ་ཕྱོགས་རྒྱ་མཚོའི་ཀླུ། ཀླུ་ལས་བྱུང་བའི་ཡེ་ཤེས་ཀྱི་མཁའ་གྲོ་མ། ཨཽ་ཌྱན་བི་ཤཱི་རྒྱལ་པོ། བི་སུ་ཀལྤ། བྲམ་ཟེ་ཆེན་པོ་ས་ར་ཧ། སློབ་དཔོན་ཀླུ་སྒྲུབ། ཨཱརྱ་དེ་བ། སློབ་དཔོན་ཟླ་བ་གྲགས་པ། སློབ་པའི་རྡོ་རྗེ། སྤྱོད་པ་བ། པ་དེ་ཝ། དཔལ་སྦས། བིདྱ་བྷ་དྲ། དེ་བཱ་ཀ་ར། བླ་མ་འགོས་ལོ་ཙྪ་བ། དབུས་པ་དགེ་སེར། གནང་ཁའུ་པ་སྐུ་མཆེད། ཆོས་རྗེ་ས་སྐྱ་པ་ཆེན་པོ། ཁའུའི་རྡོ་རྗེ་བདུད་འཇོམས། རྗེ་བཙུན་ཆེན་པོ། ཆོས་རྗེ་པཎྜི་ཏ། ¡Ã བླ་མ་ཆོས་ཀྱི་རྒྱལ་པོ་རིན་པོ་ཆེ་ ( ¡¶ ཞ ¡· - བླ་མ་ ་་་་་་ པོ་ཆེ་ ) རྣམས་གསང་བ་འདུས་པ། འཕགས་པའི་སྐོར་གྱི་བརྒྱུད་པའོ།། །། རྡོ་རྗེ་འཆང༌། ཕྱག་ན་རྡོ་རྗེ། རྒྱལ་པོ་རབ་གསལ་ཟླ་བ། སློབ་དཔོན་རབ་འབྱོར་བསྐྱངས ༑ ཀུན་དགའ་སྙིང་པོ། ཤེས་རབ་བསྐྱངས། ཞི་བ་ ( ¡¶ ཞ ¡· བའི་ ) སྙིང་པོ། དགེ་མཚན་བཤེས་གཉེན། བདེ་བའི་རྡོ་རྗེ།

ཤྲདྡྷཱ་ཀ་ར་ཝརྨ། ཇོ་བོ་རིན་ཆེན་བཟང་པོ། བྲག་སྟེངས་པ་ཡོན་ཏན་ཚུལ་ཁྲིམས། བླ་མ་མལ་ལོཙྪ་བ། ཆོས་རྗེ་ས་སྐྱ་པ་ཆེན་པོ། གཉག་སྟོན་དབང་རྒྱལ། རྗེ་བཙུན་ཆེན་པོ། ཆོས་རྗེ་ས་སྐྱ་པཎྜི་ཏ་ལས ༑ དེ་ཉིད་བསྡུས་པ་དང༌། དཔལ་མཆོག་དང་པོ་ལ་སོགས་པ་ཡོ་གའི་རྒྱུད་ཆེན་པོ་ཡན་ལག་དང་བཅས་པ་རྣམས་བརྒྱུད་དོ།། །།རྡོ་རྗེ་འཆང༌། བྲམ་ཟེ་མཆོག་སྲེད། ནོར་བུ་གླིང་པ། བདེ་བའི་རྡོ་རྗེ། ཤྲདྡྷཱ་ཀ་ར་ཝརྨ། ཇོ་བོ་རིན་ཆེན་བཟང་པོ། བྲག་སྟེངས་པ་ཡོན་ཏན་ཚུལ་ཁྲིམས། བླ་མ་མལ་ལོཙྪ་བ། རྗེ་ས་སྐྱ་པ་ཡབ་སྲས་རྣམས་ལས་ཆོས་སྐྱོང་གུར་མགོན་ ( ¡¶ ཞ ¡· + དང༌། ) ལྷ་མོའི་སྐོར་རྣམས་ ( ¡¶ ཞ ¡· + ཀྱི་ ) བརྒྱུད་པའོ།། །།རྡོ་རྗེ་འཆང༌། ཕྱག་ན་རྡོ་རྗེ། བི་ལ་སྱ་བཛྲ། ཡན་ལག་མེད་པའི་རྡོ་རྗེ། མཚོ་སྐྱེས་རྡོ་རྗེ། ཨིནྡྲ་བྷཱུ་ཏི། ལྕམ་ལཀྵྨཱི། ¡Ã དཱ་རི་ཀ་པ། ( ¡¶ ཞ ¡· - དཱ་རི་ཀ་པ། ) སྒེག་པའི་རྡོ་རྗེ། རྣལ་འབྱོར་མ་ཙེ ( ¡¶ ཞ ¡· + ཏོ ) ། ཀེ་རཱ་ཊི་པ། སློབ་དཔོན་མེ་ ( ¡¶ ཞ ¡· མཻ་ ) ཏྲཱི་པ། རྒྱ་གར་ཕྱག་ན། ( ¡¶ ཞ ¡· + བ་རི་ལོ་ཙཱ་བ། ) བླ་མ་སྒྱི་ཆུ་བ། རྗེ་ས་སྐྱ་པ་ཡབ་སྲས་རྣམས་ལས་བརྒྱུད་ནས་ཕྱག་རྒྱ་ཆེན་པོ་གྲུབ་པའི་སྐོར་ཡན་ལག་དང་བཅས་པ་རྣམས་བརྒྱུད་དོ།། །།སངས་རྒྱས། བྱང་ཆུབ་སེམས་དཔའ་བློ་གྲོས་རིན་ཆེན། རྣལ་འབྱོར་གྱི་དབང་ཕྱུག་ཤ་བ་རི་པ། སློབ་དཔོན་མེ་ ( ¡¶ ཞ ¡· མཻ་ ) ཏྲཱི་པ། རྒྱ་གར་ཕྱག་ན། བ་རི་ལོཙྪ་བ། བླ་མ་སྒྱི་ཆུ་བ། ཆོས་རྗེ་ས་སྐྱ་པ་ཡབ་སྲས་རྣམས་ལས་ཕྱག་རྒྱ་ཆེན་པོ་སྙིང་པོའི་སྐོར་བརྒྱུད་དོ།། །།སངས་རྒྱས ༑ འཕགས་པ་འཇམ་དཔལ། ཛེ་ཏཱ་རི་དགྲ་ལས་རྣམ་པར་རྒྱལ་བ། རྡོ་རྗེ་གདན་པ། རྡོ་རྗེ་གདན་པ་ཆུང་བ། བླ་མ་བ་རི་ལོཙྪ་བ། ཆོས་རྗེ་ས་སྐྱ་པ་ཡབ་སྲས་རྣམས་ལས། འཇམ་དཔལ་དང༌། མི་གཡོ་བ་དང༌། གཟུངས་གྲྭ་ལྔ་དང༌། རྡོ་རྗེ་གདན་པའི་ཆོས་དྲུག་ལ་སོགས་པ་དཔག་ཏུ་མེད་པ་བརྒྱུད་དོ།། །།རྡོ་རྗེ་འཆང་ ༑ ཕྱག་ན་རྡོ་རྗེ། སློབ་དཔོན་ཀླུ་སྒྲུབ། ཨཱརྱ་དེ་བ། ཤཱཀྱ་བཤེས་གཉེན།

ཟླ་བ་གྲགས་པ། རོལ་པའི་རྡོ་རྗེ། སྐལ་ལྡན་གྲགས་པའི་འོད་ཟེར་འབྱུང་གནས་གྲགས་པ། འོད་མཛད་ལྷ། ཆོས་ཀྱི་འབྱུང་གནས་ཞི་བ། བིཀྵ་ཏ་དེ་བ། ཆོས་རྗེ་པཎ་ཆེན་ཤཱཀྱ་ཤྲཱི། ཆོས་རྗེ་ས་སྐྱ་པཎྜི་ཏ། ¡Ã བླ་མ་ཆོས་ཀྱི་རྒྱལ་པོ་ ( ¡¶ ཞ ¡· - བླ་མ་ཆོས་ཀྱི་རྒྱལ་པོ་ ) ལས། གསང་བ་འདུས་པ་མི་བསྐྱོད་རྡོ་རྗེ་ལྷ་སུམ་ཅུ་སོ་གཉིས་ཀྱི་དཀྱིལ་འཁོར་དུ་དབང་བསྐུར་བ་དང་རྒྱུད་ ( ¡¶ ཞ ¡· + དང་ ) སྒྲུབ་པའི་ཐབས་ཡན་ལག་དང་བཅས་པ་བརྒྱུད་དོ།། །།རྡོ་རྗེ་འཆང༌། རྡོ་རྗེ་སྙིང་པོ། རྡོ་རྗེ་མཁའ་འགྲོ་མ ༑ རྡོ་རྗེ་སློབ་དཔོན་ཙི་ལུ་པ། དུས་འཁོར་བ་ཆེ་བ། དུས་འཁོར་བ་ཆུང་བ། ཨ་ནུ་ས་མ་རཀྵི་ཏ། སཱ་དྷུ་པུ་ཏྲ། དྷརྨ་ཀ་ར། དྷརྨ་མི་ཏྲ། བི་ཀྵ་ཏ་ ( ¡¶ ཞ ¡· - ཏ་ ) དེ་ཝ། པཎ་ཆེན་ཤཱཀྱ་ཤྲཱི། ས་སྐྱ་པཎྜི་ཏ། ¡Ã བླ་མ་ཆོས་ཀྱི་རྒྱལ་པོ་ ( ¡¶ ཞ ¡· - བླ་མ་ཆོས་ཀྱི་རྒྱལ་པོ་ ) ལས། དཔལ་དུས་ཀྱི་འཁོར་ལོའི་དཀྱིལ་འཁོར་ཆེན་པོར་དབང་བསྐུར་བ་དང་འགྲེལ་པ་དྲི་མ་མེད་པའི་འོད་ཡན་ལག་དང་བཅས་པ་བརྒྱུད་དོ།། །།རྡོ་ རྗེ་འཆང༌། ཕྱག་ན་རྡོ་རྗེ། རྒྱལ་པོ་རབ་གསལ་ཟླ་བ། སློབ་དཔོན་རབ་འབྱོར་བསྐྱངས ༑ ¡Ã ཀུན་དགའ་སྙིང་པོ། ( ¡¶ ཞ ¡· - ཀུན་དགའ་སྙིང་པོ། ) ཤེས་རབ་བསྐྱངས། ཞི་བ་ ( ¡¶ ཞ ¡· བའི་ ) སྙིང་པོ། དགེ་མཚན་བཤེས་གཉེན། བདེ་བའི་རྡོ་རྗེ། ཤྲདྡྷཱ་ཀ་ར་ཝརྨ ༑ ཇོ་བོ་རིན་ཆེན་བཟང་པོ། ¡Ã མནང་ ( ¡¶ ཞ ¡· མ་ནང་ ) པ་བརྩོན་འགྲུས་རྒྱལ་མཚན ༑ གཉལ་པ་ཤཱི་ ( ¡¶ ཞ ¡· ཉི་ ) མ་ཤེས་རབ། གནུར་ཉི་མའི་འོད་ཟེར། གནུར་པ་བཛྲ་སིདྷ། རྩ་སྐྱ་པ་གྲགས་པ་རྒྱལ་མཚན། བླ་མ་ཀློག་སྐྱ་དབང་ཕྱུག་གྲགས་པ། བླ་མ་ལྡོང་ཤེས་རབ་དཔལ། ¡Ã བླ་མ་ཆོས་ཀྱི་རྒྱལ་པོ་ལས། ( ¡¶ ཞ ¡· ལས་ ) དེ་ཉིད་བསྡུས་པའི་རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོར་དབང་བསྐུར་བ་བརྒྱུད་ དོ ༑༑ ༑༑ རྡོ་རྗེ་འཆང༌། ཡེ་ཤེས་ཀྱི་མཁའ་འགྲོ་མ། སློབ་དཔོན་ལ་ལི་ཏ་བཛྲ། ཨ་མོ་གྷ་བཛྲ། ཡེ་ཤེས་འབྱུང་གནས་སྦས་པ། པདྨ་བཛྲ། དཱི་པཾ་ཀ་ར་རཀྵི་ཏ། བླ་མ་རྭ་རྡོ་རྗེ་གྲགས་པ།

རྭ་ལོ་ཙྪ་བ་ཆོས་རབ། རྭ་ཡེ་ཤེས་སེང་གེ རྭ་འབུམ་སེང༌། བླ་མ་ཀློག་སྐྱ་བ་དབང་ཕྱུག་གྲགས་པ། བླ་མ་ལྡོང༌། ¡Ã བླ་མ་ཆོས་ཀྱི་རྒྱལ་པོ་ ( ¡¶ ཞ ¡· - བླ་མ་ཆོས་ཀྱི་རྒྱལ་པོ་ ) ལས། དཔལ་གཤིན་རྗེ་གཤེད་རྒྱུད་གསུམ། དཀྱིལ་འཁོར་ཆེན་པོ་གསུམ་གྱི་དབང་བཀའ་སྒྲུབ་པའི་ཐབས་ཡན་ལག་དང་བཅས་པ་རྣམས་བརྒྱུད་དོ།། །།རྡོ་རྗེ་འཆང༌། བྱང་ཆུབ་སེམས་དཔའ་རྡོ་རྗེ་སྙིང་པོ། ཡེ་ཤེས་ཀྱི་མཁའ་འགྲོ་མ། སློབ་དཔོན་ཀུ་ཀུ་རི་པ། མཚོ་སྐྱེས་རྡོ་རྗེ། ཌོཾ་བི་ཧེ་རུ་ཀ ཏི་ལོ་པ། ནཱ་རོ་པ། བལ་པོའི་པཎྜི་ཏ་ཞི་བ་བཟང་པོ། བླ་མ་མར་པ་ཆོས་ཀྱི་བློ་གྲོས ༑ རྔོག་ཆོས་ཀྱི་རྡོ་རྗེ། རྔོག་ཇོ་སྲས་མདོ་སྡེ། སྔོ་ཚ་ཆོས་སྐུ། སྔོ་ཚ་དཀོན་མཆོག ཀློག་སྐྱ་དབང་ཕྱུག་གྲགས་པ། བླ་མ་ལྡོང་ ¡Ã སྟོན། བླ་མ་ཆོས་ཀྱི་རྒྱལ་པོ་ ( ¡¶ ཞ ¡· - སྟོན། བླ་རྒྱལ་པོ་ ) ལས། མ་ཧཱ་མཱ་ཡཱའི་དཀྱིལ་འཁོར་ཆེན་པོར་དབང་བསྐུར་བ་དང་རྩ་བའི་རྒྱུད་ཡན་ལག་ ¡Ã དྲུག་དང་ ( ¡¶ ཞ ¡· - དྲུག་དང་ ) བཅས་པ་རྣམས་བརྒྱུད་དོ།། །།རྡོ་རྗེ་འཆང༌། སློབ་དཔོན་ཀླུ་སྒྲུབ། ཨཱརྱ་དེ་བ། ཨ་སུ་རའི་བྲག་ཕུག་ན་གནས་པའི་རྣལ་འབྱོར་མ་རུས་པའི་ཕྲེང་བ་ཅན། བལ་པོ་རྣམ་པར་རྒྱལ་བ ༑ དཔའ་བོ་སྡེ། མར་པ་ལོ་ཙྪ་བ། རྔོག་ཆོས་ཀྱི་རྡོ་རྗེ། རྔོག་མདོ་སྡེ། སྔོ་ཚ་ཆོས་སྐུ ༑ སྔོ་ཚ་དཀོན་མཆོག ཀློག་སྐྱ་དབང་ཕྱུག་གྲགས་པ། བླ་མ་ལྡོང༌། ¡Ã བླ་མ་ཆོས་ཀྱི་རྒྱལ་པོ་ ( ¡¶ ཞ ¡· - བླ་མ་ཆོས་ཀྱི་རྒྱལ་པོ་ ) ལས་དཔལ་རྡོ་རྗེ་གདན་བཞིའི་དཀྱིལ་ འཁོར་ཆེན་པོར་དབང་བསྐུར་བ་དང༌། རྡོ་རྗེ་གདན་བཞིའི་ ( ¡¶ ཞ ¡· + རྒྱུད་ ) འགྲེལ་པ་ཡན་ལག་དང་བཅས་པ་རྣམས་བརྒྱུད་དོ།། །།བཅོམ་ལྡན་འདས་དཔལ་གཤིན་རྗེ་གཤེད། སློབ་དཔོན་བྲམ་ཟེ་དཔལ་འཛིན། བིརྺ་པ། ཌོཾ་བི་ཧེ་རུ་ཀ བི་ར་ཌི་པ། གམྦྷི་ར་མ་ཏི། ནིཥྐ་ལཾ་ཀ ¡Ã དེ་ཝི་ ( ¡¶ ཞ ¡· - དེ་ཝི་ ) རེ་བནྡྲ་པྲ་བྷ་བ། བླ་མ་དགེ་བའི་བཤེས་གཉེན་རྡོ་རྗེ་འཛིན་པ་ཆེན་པོ་གློ་བོ་ལོ་ཙྪ་བ། ¡Ã བླ་མ་ཆོས་ཀྱི་རྒྱལ་པོ་

( ¡¶ ཞ ¡· - བླ་མ་ཆོས་ཀྱི་རྒྱལ་པོ་ ) ལས་གཤིན་རྗེ་གཤེད་དམར་པོ་ལྷ་བཅུ་གསུམ་གྱི་དཀྱིལ་འཁོར་དུ་དབང་བསྐུར་བ་དང༌། སྒྲུབ་པའི་ཐབས་ཡན་ལག་དང་བཅས་པ་རྣམས་བརྒྱུད་དོ།། །།རྡོ་རྗེ་འཆང༌། ཡེ་ཤེས་ཀྱི་མཁའ་འགྲོ་མ། སློབ་དཔོན་ལཱུ་ཡི་ ( ¡¶ ཞ ¡· ཧི་ ) པ། སློབ་དཔོན་ཌེངྒི་པ། རྡོ་རྗེ་དྲིལ་བུ་བ། ཛཱ་ལནྡྷ་ར་པ། ཨ་ནུ་པ་མ་ཤྲཱི། ཤུ་བྷཾ་ཀ་ར་གུཔྟ། ཨ་ནནྟ། ( ¡¶ ཞ ¡· + ཨ་ ) ཀ་ར་གུཔྟ། པུ་ ( ¡¶ ཞ ¡· སུ་ ) ཙ་རི་ཏ། པཎྜི་ཏ་རཏྣ་རཀྵི་ཏ། བླ་མ་གླཽ་བོ་ལོ་ཙྪ་བ། ¡Ã བླ་མ་ཆོས་ཀྱི་རྒྱལ་པོ་ ( ¡¶ ཞ ¡· - བླ་མ་ཆོས་ཀྱི་རྒྱལ་པོ་

) ལས། རྡོ་རྗེ་ཕྲེང་བའི་ལུས་ཀྱི་བདེ་མཆོག་ལྷ་དྲུག་ཅུ་རྩ་གཉིས་ཀྱི་དབང་ ༑ རྡོ་རྗེ་བདག་མེད་མ། ལྷ་མོ་བཅོ་ལྔའི་དབང༌། རྗེ་བཙུན་མ་རྡོ་རྗེ་སྒྲོལ་མ་ལྷ་བཅུ་གཅིག་གི་དབང་དང༌། ཀུ་རུ་ཀུལླེ་ལྷ་མོ་བཅོ་ལྔའི་དབང༌། འཇམ་པའི་རྡོ་རྗེ་ལྷ་བཅུ་དགུའི་དབང༌། གཞན་ཡང་རྡོ་རྗེ་ཕྲེང་བ་ཡན་ལག་དང་བཅས་པ་མང་དུ་བརྒྱུད་དོ།། །།འཇམ་དཔལ་གཤིན་རྗེ་གཤེད། ཡེ་ཤེས་ཀྱི་མཁའ་འགྲོ་མ། སློབ་དཔོན་བིརྺ་བ། ཌོཾ་བི་པ། ¡Ã བ་རི་ ( ¡¶ ཞ ¡· རི་བ་ ) ཌི་པ། མ་ཏི་གརྦྷ། གམྦྷི་ར་མ་ཏི ༑ ནིཥྐ་ལཾ་ཀེ་དེ་ཝི ( ¡¶ ཞ ¡· ཝ ) ། དཔྱལ་ལོ་ཙྪ་བ་རྣལ་འབྱོར་གྱི་དབང་ཕྱུག་རྒ་ལོ། ¡Ã བླ་མ་ཆོས་ཀྱི་རྒྱལ་པོ་ ( ¡¶ ཞ ¡· - བླ་མ་ཆོས་ཀྱི་རྒྱལ་པོ་ ) ལས། གཤིན་རྗེ་གཤེད་དམར་པོ་ལྷ་ལྔའི་དཀྱིལ་འཁོར་དུ་དབང་བསྐུར་བ་དང་སྒྲུབ་པའི་ཐབས་ཡན་ལག་དང་བཅས་པ་བརྒྱུད་དོ།། །།ཡང་དག་པར་རྫོགས་པའི་སངས་རྒྱས། སློབ་དཔོན་འཇམ་དཔལ་བཤེས་གཉེན། སྒེག་པའི་རྡོ་རྗེ། མུ་ཏྲཱ་སིདྡྷི། པུརྞ་ ¡Ã སིངྷ ( ¡¶ ཞ ¡· སིཾ་ཧ ) ༑ དེ་ཝེ་ཤྭ་ར། ཤཱནྟི་གརྦྷ་སྨྲྀ་ཏི་ཛྙཱ་ན་ཀཱིརྟི། ཙཽང་སྟེང་ངག་གི་དབང་ཕྱུག བླ་མ་ཤེས་རབ་རྡོ་རྗེ། རྔོག་ཆོས་ཀྱི་རྡོ་རྗེ། འུ་ཡུག་པ་རམ་སྟོན་རྡོ་རྗེའི་སྒྲ། མང་དཀར་བ་དཀར་པོ། གྲང་སོ་རྐོང་སྟོན། རླན་སྟོན་གསལ་འོད། ཕྱར་སྟོན་བསོད་ནམས་བཟང་པོ། རྗེ་བཙུན་བསོད་ནམས་སྐྱབས། བླ་མ་གོ་ལུང་བ་ཆེན་པོ། བླ་མ་གློ་བོ་ལོ་ཙྪ་བ། ¡Ã བླ་མ་ཆོས་ཀྱི་རྒྱལ་པོ་ ( ¡¶ ཞ ¡· - བླ་མ་ཆོས་ཀྱི་རྒྱལ་པོ་ ) ལས་འཇམ་དཔལ་གསང་ལྡན་གྱི་དཀྱིལ་འཁོར་ཆེན་པོར་དབང་བསྐུར་བ་དང་དེའི་ཆ་ལག་རྣམས་བརྒྱུད་དོ།། །།སངས་རྒྱས་བཅོམ་ལྡན་འདས། གསང་བའི་བདག་པོ་ཕྱག་ན་རྡོ་རྗེ། ཡེ་ཤེས་ཀྱི་མཁའ་འགྲོ་མ་སེང་གེའི་གདོང་པ་ཅན། རྣལ་འབྱོར་གྱི་དབང་ཕྱུག་ཤ་བ་རི་པ། སློབ་དཔོན་ཛྭ་བ་རི་པ། བལ་པོའི་པཎྜི་ཏ་དེ་བ་པུརྞ་མ་ཏི། ལོཙྪ་བ་ཆོས་ཀྱི་བཟང་པོ། གཤེན་སྟོན་རིན་ཆེན་དངོས་གྲུབ། དམར་སྒང་བུ། ཁ་བ་ཆོས་ཀྱི་རྒྱལ་པོ།

བླ་མ་པུ་རངས་པ། ཀྱི་སྟོན་དཀོན་མཆོག་འབར། ལྷ་རྗེ་སྟོན་པ། དམ་པ་ཐུབ་ཤེ ཡོལ་སྟོན་པདྨ། བླ་མ་གོ་ལུང་པ་ཆེན་པོ། བླ་མ་གློ་བོ་ལོ་ཙྪ་བ། བླ་མ་ཆོས་ཀྱི་རྒྱལ་པོ་ལས། ཕྱག་ན་རྡོ་རྗེ་འཁོར་ལོ་ཆེན་པོའི་དཀྱིལ་འཁོར་དུ་དབང་བསྐུར་བ་དང༌། དེའི་རྒྱུད་སྒྲུབ་པའི་ཐབས་ཡན་ལག་དང་བཅས་པ་རྣམས་བརྒྱུད་དོ།། །།སངས་རྒྱས་བཅོམ་ལྡན་འདས། འཕགས་མ་སྒྲོལ་མ། སློབ་དཔོན་ཉི་མ་སྦས་པ། ཙནྡྲ་གརྦྷ། ཛེ་ཏཱ་རི། ངག་གི་དབང་ཕྱུག་གྲགས་པ། ཤྲདྡྷཱ་ཀ་ར་ཝརྨ། ཏ་ཐཱ་ག་ཏ་རཀྵི་ཏ། པཎྜི་ཏ་དཱ་ན་ཤྲཱི། ¡Ã པཎྜི་ཏ་མཉྫུ་ཤྲཱི། ( ¡¶ ཞ ¡· - པཎྜི་ཏ་མཉྫུ་ཤྲཱི ༑ ) བླ་མ་མལ་ལོ་ཙྪ་བ། པུ་ཙེར་ལོ་ཙྪ་བ། དགེ་བའི་བཤེས་གཉེན་ལ་སྟོད་དབང་རིན༑ མཆིམས་ཆོས་ཀྱི་སེང་གེ མཆིམས་བློ་གྲོས་བརྟན་པ། སློབ་དཔོན་མཆིམས་ནམ་མཁའ་གྲགས། ¡Ã བླ་མས་ཆོས་ཀྱི་རྒྱལ་པོ་ ( ¡¶ ཞ ¡· - བླ་མས་ཆོས་ཀྱི་རྒྱལ་པོ་ ) ལས། ¡Ã ཨུརྱན་ ( ¡¶ ཞ ¡· - ཨུརྱན་ ) སྒྲོལ་ ¡Ã མའི་ ( ¡¶ ཞ ¡· མ་ཕྱག་འཚལ་ཉི་ཤུ་རྩ་གཅིག་པའི་ ) དཀྱིལ་འཁོར་དུ་དབང་བསྐུར་བ་དང༌། དེའི་ཡན་ལག་ ¡Ã ཚང་བ་ ( ¡¶ ཞ ¡· - ཚང་བ་ ) རྣམས་བརྒྱུད་དོ།། །།ཡང་དག་པར་རྫོགས་པའི་སངས་རྒྱས། སྡུད་པ་པོ་བྱང་ཆུབ་སེམས་དཔའ་ཕྱག་ན་རྡོ་རྗེ། རྒྱལ་པོ་རབ་གསལ་ཟླ་བ། དེའི་སློབ་མའི་མཆོག་ལྔ་ནི། པད་དཀར་ཡེ་ཤེས། ཡེ་ཤེས་རྡོ་རྗེ། རྒྱལ་པོ་སྒྲ་གཅན་འཛིན་བཟང་པོ། ཉི་མའི་སྙིང་པོ། རྒྱལ་རིགས་ས་ར་པའོ། །དེ་ལྔ་ཀའི་སློབ་མ་ ( ¡¶ ཞ ¡· + སློབ་དཔོན་ ) ཀུན་དགའ་སྙིང་པོ། ཏ་ཐཱ་ག་ཏ་བཛྲ། ཤྲདྡྷཱ་ཀ་ར་ཝརྨ། ལོ་ཙྪ་བ་རིན་ཆེན་བཟང་པོ། ¡Ã ཅོ་ལུང་ ( ¡¶ ཞ ¡· ལོ་ཆུང་ ) ལེགས་པའི་ཤེས་རབ། སུམ་སྟོན་ཡེ་ཤེས་འབར ༑ གཉན་སྟོན་ཚུལ་ཁྲིམས་འབར། ཐོད་པ་དབེན་ཚ་གྲགས་པ། ཐོད་པ་འོད་ཟེར ༑ གཙང་རོང་གི་སློབ་དཔོན་ཆོས་ཀྱི་མགོན་པོ་དཔལ། ¡Ã བླ་མ་ཆོས་ཀྱི་རྒྱལ་པོ་ ( ¡¶ ཞ ¡· - བླ་མ་ཆོས་ཀྱི་རྒྱལ་པོ་ ) ལས་ངན་སོང་སྦྱོང་བ་ཀུན་རིག་གི་དཀྱིལ་འཁོར་ཆེན་པོར་དབང་བསྐུར་བ་བརྒྱུད་དོ།། །།བཅོམ་ལྡན་འདས།

འཇམ་དཔལ། ཡེ་ ཤེས་ཀྱི་མཁའ་འགྲོ་མ། ལ་ལི་ཏ་བཛྲ། ཨ་མོ་གྷ་བཛྲ་ཆེ་བ། ཨ་མོ་གྷ་བཛྲ་ཆུང་བ། བླ་མ་སྐྱོ་འོད་འབྱུང༌། ཙངས་ཡང་དག་འབར། ཙངས་ཡང་དག་རྡོ་རྗེ། རྔོག་རྡོ་རྗེ་རྒྱལ་པོ། གཟེ་བ་དོན་གྲུབ་ཡེ་ཤེས། སློབ་དཔོན་འཁམ་ ( ¡¶ ཞ ¡· ཁམས་ ) པ་ཤཱཀྱ་རྡོ་རྗེ ༑ སློབ་དཔོན་སངས་རྒྱས་འབུམ། ¡Ã བླ་མ་ཆོས་ཀྱི་རྒྱལ་པོ་ ( ¡¶ ཞ ¡· - བླ་མ་ཆོས་ཀྱི་རྒྱལ་པོ་ ) ལས་སྐྱོ་ལུགས་ཀྱི་རྡོ་རྗེ་འཇིགས་བྱེད་ལྷ་བཅུ་བདུན་གྱི་དཀྱིལ་འཁོར་དུ་དབང་བསྐུར་བ་བརྒྱུད་དོ།། །།གྲུབ་པའི་སློབ་དཔོན། རྣམ་པར་སྣང་མཛད་རྡོ་རྗེ ༑ སློབ་དཔོན་རིན་པོ་ཆེ། རྗེ་བཙུན་རིན་པོ་ཆེ། བླ་མ་ཆོས་རྗེ་པ། ¡Ã བླ་མ་ཆོས་ཀྱི་རྒྱལ་པོ་ ( ¡¶ ཞ ¡· - བླ་མ་ཆོས་ཀྱི་རྒྱལ་པོ་ ) ལས་སྒྲོལ་མའི་ལུས་ཀྱི་དཀྱིལ་འཁོར་དུ་དབང་བསྐུར་བ་དང༌། དེའི་སྒྲུབ་ཐབས་བརྒྱུད་དོ།། །།སངས་རྒྱས་བཅོམ་ལྡན་འདས ༑ རྗེ་བཙུན་སྒྲོལ་མ། མཁའ་འགྲོ་མ་རྡོ་རྗེ་ལྡན་མ། གྲུབ་པའི་སློབ་དཔོན་ས་ར་ཧེ་ཏ། ( ¡¶ ཞ ¡· + དེའི་ཡན་ལག་ཚང་བ་རྣམས་ ) བྷེ་ནི་ཏ་བྷ་ཊ། ཁ་ཆེའི་པཎྜི་ཏ་སཾ་གྲ་མ་ཤྲཱི ༑ སློབ་དཔོན་འཇམ་པའི་རྡོ་རྗེ། སློབ་དཔོན་ ¡Ã མཁས་ ( ¡¶ ཞ ¡· ཁམས་ ) པ་ས་ཕུག་པ ༑ སློབ་དཔོན་མངོན་པ་དབང་ཕྱུག་བརྩོན་འགྲུས། ¡Ã བླ་མ་ཆོས་ཀྱི་རྒྱལ་པོ་ ( ¡¶ ཞ ¡· - བླ་མ་ཆོས་ཀྱི་རྒྱལ་པོ་ ) ལས། ཨུརྱན་སྒྲོལ་མའི་དཀྱིལ་འཁོར་དུ་དབང་བསྐུར་བ་དང་དེའི་ཡན་ལག་ཚང་བ་རྣམས་བརྒྱུད་དོ།། །།བླ་མ་བརྒྱུད་པའི་མཚན་འདི་ རྣམས ༑ བླ་མ་ཆོས་ཀྱི་རྒྱལ་པོ་རིན་པོ་ཆེ་དེ་ཉིད་ལ། བཀྲ་ཤིས་རྒྱལ་མཚན་གྱིས་ ཞུས་ནས། མཚལ་མདོར་བསྡེབས་པའི་ཡི་གེ་པ་ནི་ཨ་ཙ་རའོ།། །། ༄༅། ། ¡Ã བརྟག་གཉིས་ཀྱི་ ( ¡¶ ཞ ¡·¡¶ ལུ ¡· དཔལ་ཀྱེའི་རྡོ་རྗེའི་ ) བསྡུས་དོན་བཞུགས། ། ༄༅། །དཔལ་ཀྱེའི་རྡོ་རྗེའི་བསྡུས་པའི་དོན་ཞེས་བྱ་བ། བླ་མ་དང་དཔལ་ཀྱེའི་རྡོ་རྗེ་ལ་ཕྱག་འཚལ་ལོ། །ཡོན་ཏན་རིན་ཆེན་དུ་མའི་གཏེར་གྱུར་པ། །བླ་མ་མཆོག་དང་རྡོ་རྗེ་འཆང་དབང་གི །ཞབས་ཀྱི་པད་མོར་སྤྱི་བོས་ཕྱག་འཚལ་ནས།།

ཀྱེ་ཡི་རྡོ་རྗེའི་བསྡུས་དོན་བྲི་བར་བྱ།། །།རྣལ་འབྱོར་བླ་ན་མེད་པའི་རྒྱུད་མཐའ་དག་གི་སྙིང་པོ་གཉིས་སུ་མེད་པ་རྩ་བའི་རྒྱུད་བསྡུས་པ་ཀྱེའི་རྡོ་རྗེ་ཞེས་བྱ་བའི་རྒྱུད་ཀྱི་རྒྱལ་པོ་འདིའི་བསྡུས་པའི་དོན་ལ་གཉིས། གླེང་གཞི་ཕུན་སུམ་ཚོགས་པའི་ཚུལ་གྱིས་རྒྱུད་ཀྱི་ལུས་རྣམ་པར་བཞག་པ་དང༌། གང་བཤད་པའི་ཆོས་ཕུན་སུམ་ཚོགས་པའི་ཚུལ་གྱིས་རྒྱུད་ཀྱི་ཡན་ལག་རྒྱས་པར་དབྱེ་བའོ། །དེ་ལ་གཉིས། མངོན་པར་རྟོགས་པའི་རིམ་པའི་དབང་དུ་བྱས་ཏེ། བརྟག་པ་དང་པོ་རྩ་རྒྱུད་ཀྱི་ཚུལ་དུ་བཤད་པ་དང༌། དེ་ཉིད་གསལ་བར་བྱེད་པ་རྒྱུད་ཕྱི་མ་བཤད་པའི་རྒྱུད་ཀྱི་ཚུལ་དུ་བཤད་པའོ། །དང་པོ་ལ་གཉིས། དོན་དངོས་དང༌། དེའི་མཚན་སྨོས་པའོ། །དང་པོ་ལ་གཉིས། གང་ལ་དམིགས་ཏེ་བསྒྲུབ་པ་འབྲས་བུའི་རྒྱུད་དང༌། དེ་ཐོབ་པར་བྱེད་པ་ཐབས་ཀྱི་རྒྱུད་དོ། །དང་པོ་ལ་གཉིས། འབྲས་བུ་སྐུ་བཞིའི་དངོས་གྲུབ་ལ་ཞུས་ཤིང་ ¡Ã མཉན་པར་ ( ¡¶ ལུ ¡· - མཉན་པར་ ) གདམས་པ་དང་ ༑ སོ་སོའི་མཚན་གྱི་ངེས་ཚིག་ལ་ཞུས་པ་དང་ལན་ནོ། །དེ་ལ་གཉིས། ཐུན་མོང་གི་ཧེ་རུ་ཀ་གསུམ་གྱི་ངེས་ཚིག་ལ་ཞུས་ལན་དང༌། ཐུན་མོང་མ་ཡིན་པའི་ཧེ་རུ་ཀ་བཞི་པའི་ངེས་ཚིག་ལ་ཞུས་ལན་ནོ། །ཐབས་རྒྱུད་ལ་གཉིས། བཤད་པར་དམ་བཅའ་བ་དང༌། དོན་དངོས་སོ། །དེ་ལ་གཉིས། ལུས་རྣམ་པར་བཞག་པ་དང་ ༑ ཡན་ལག་རྒྱས་པར་བཤད་པའོ། །དེ་ལ་གསུམ། ཐབས་རྒྱུད་དང་པོར་བསྟན་པའི་འཐད་པ། དེས་མི་འཆིང་ཞིང་གྲོལ་བའི་རྒྱུད་བསྟན་པ། ཐབས་ཀྱི་རྒྱུད་ཉིད་རྒྱས་པར་དབྱེ་བའོ། །དེ་ལ་གཉིས། གྲོལ་བར་བྱེད་པ་ལམ་དང༌། སྨིན་པར་བྱེད་པ་དབང་ངོ༌། །དང་པོ་ལ་གཉིས། ཇི་ལྟར་མོས་པར་བྱ་བ་ལྷན་ཅིག་སྐྱེས་པའི་ཡེ་ཤེས་རྟོགས་པའི་ལྟ་བ་དང༌། དེ་ལྟར་མོས་པར་བྱས་ནས་གནས་པར་བྱ་བའི་ཐབས་རྒྱུད་དོ། །དང་པོ་ལ་གཉིས། དོན་དངོས་དང༌། ལེའུའི་མིང་ངོ༌། །སྔ་མ་ལ་གསུམ། ལྷན་ཅིག་སྐྱེས་པའི་ཡེ་ཤེས་ཀྱི་མཚན་ཉིད། གང་ལ་བརྟེན་ནས་སྐྱེ་བའི་རྟེན།

དེ་མངོན་དུ་བྱེད་པའི་ཐབས་སོ། །གཉིས་པ་ལ་བཞི། ལུས་རྩའི་དཀྱིལ་འཁོར། ཡི་གེ་བྷ་གའི་དཀྱིལ་འཁོར། ཁམས་བདུད་རྩིའི་དཀྱིལ་འཁོར། སྙིང་པོ་ཡེ་ཤེས་རླུང་གི་དཀྱིལ་འཁོར་རོ། །དང་པོ་ལ་ཞུས་པ་དང༌། ལན་གཉིས། དེ་ལ་བཞི། བྱང་ཆུབ་ཀྱི་སེམས་འབབ་པའི་རྩ་སུམ་ཅུ་རྩ་གཉིས། དེ་རྣམས་ཀྱི་ནང་ནས་གཙོ་མོ་གསུམ། རྩ་སུམ་རྩ་གཉིས་ཀྱི་གསལ་བ་མིང་གི་ ¡Ã རབ་དབྱེ ( ¡¶ ཞ ¡· དབྱེ་བ། ) ། དེ་དག་གི་སྤྱིའི་མཚན་ཉིད་དོ། །གཉིས་པ་ལ་གསུམ། རྩ་གཙོ་མོ་གསུམ་གྱི་མིང༌། དོན་དམ་པའི་ལས། ཀུན་རྫོབ་ཀྱི་ལས་སོ། །བཞི་པ་ལ་གཉིས། ཞུས་པ་དང་ལན་ནོ། །དེ་ལ་གཉིས། ཤེས་རབ་དོན་དམ་པའི་ལས་དང༌། ཐབས་ཀུན་རྫོབ་ཀྱི་ལས་སོ། །ཡི་གེ་བྷ་གའི་དཀྱིལ་འཁོར་ལ་གཉིས། བཤད་པ་དམ་བཅའ་བ་དང༌། དོན་དངོས་སོ། །དེ་ལ་གསུམ། རྩ་གཉིས་ཀྱི་རྣམ་གཞག །རྩ་དང་འཁོར་ལོ་གསུམ་གྱི་རྣམ་གཞག འཁོར་ལོ་བཞིའི་རྣམ་པར་བཞག་པའོ། །དེ་ལ་བདུན། ཡི་གེ་ ( ¡¶ ཞ ¡· + བྷ་ག་ ) དང་ལྷ་མོ་བཞིར་བཞག་པ། རྩ་འདབ་ཀྱི་གྲངས། སྐད་ ཅིག་མ། བདེན་པ། དེ་ཁོ་ན་ཉིད། དགའ་བ། སྡེ་པ་བཞིར་བཞག་པའོ། །ལེའུ་དང་པོའོ།། །།དེ་ལྟར་མོས་པར་བྱས་ནས་གནས་པར་བྱ་བའི་ཐབས་རྒྱུད་ལ་གཉིས ༑ གཙོ་བོ་ཐུན་མོང་གི་དངོས་གྲུབ་བསྒྲུབ་པ་དང་མཆོག་གི་དངོས་གྲུབ་བསྒྲུབ་པའོ། །དང་པོ་ལ་གསུམ། བཤད་པར་དམ་བཅའ་བ། དོན་དངོས། ལེའུའི་མིང་ངོ༌། ། ¡Ã དངོས་ ( ¡¶ ཞ ¡· དང་པོ་ ) ལ་ལྔ། གཏོར་མའི་སྔགས། བཟླས་པ། བྱིན་གྱིས་བརླབ་པ། ས་སྦྱང་བ། ལས་ཀྱི་ཚོགས་སོ། །གཉིས་པ་ལ་དྲུག རིགས་ལྔའི་ས་བོན། ཀྱེའི་རྡོ་རྗེའི་སྙིང་པོ་དེ་ཉིད་ལྔས་ཁྱད་པར་དུ་བྱེད་པ། གྲོང་ཁྱེར་དཀྲུག་པའི་སྔགས། ལྷ་མོ་བཅོ་ལྔའི་ས་བོན། ཧེ་རུ་ཀ་གསུམ་གྱི་སྔགས་སོ། །ལས་ཀྱི་ཚོགས་ལ་ལྔ། ལྷ་མོ་བརྒྱད་དང་འབྲེལ་བའི་ལས། ཕྱག་བཅུ་དྲུག་པའི་ལས་ཆར་དབབ་པ། ཕྱག་གཉིས་པའི་ལས་སྤྲིན་དྲལ་བ། ཧེ་རུ་ཀ་བཞི་བདག་མེད་མ་དང་ཐུན་མོང་གི་ལས། ལས་སྒྲུབ་པའི་ལྷ་མོ་བདུན་བསྟན་པའོ།

།བཞི་པ་ལ་བརྒྱད། རྡོ་རྗེ་གྲི་གུག ལྷ་དགས་པ། ཚ་བས་གདུང་བ། ཆང་སྐྱུག་པ། མྱོས་མ་དབང་དུ་བྱ་བ ༑ ཉི་ཟླ་གཟུང་བ། རྐུན་པོ་ངོས་བཟུང་བ། དུད་འགྲོ་ལྔ་བསྐྲད་པའོ། །ལེའུ་གཉིས་པའོ།། །།གཙོ་བོར་མཆོག་བསྒྲུབ་པ་ལ་གསུམ། རིམ་པ་གཉིས་ལ་གནས་པར་བྱ་བ ༑ དྲོད་ཐོབ་ནས་སེམས་ཀྱི་བརྟན་གཡོ་བརྟག་པའི་ཕྱིར་སྤྱོད་པ། རྣལ་འབྱོར་མ་དང་ལྷན་ཅིག་སྐྱེས་པའི་ཡེ་ཤེས་ཀྱི་དོན་བསྒོམ་པའོ། །དང་པོ་ལ་གཉིས། རྟེན་བསྐྱེད་པའི་རིམ་པ་དང༌། བརྟེན་པ་རྫོགས་པའི་རིམ་པའོ། །དང་པོ་ལ་གཉིས། ལྷ་བསྐྱེད་པ་དང༌། དབང་བསྐུར་བའོ། །དང་པོ་ལ་གསུམ། བཤད་པར་དམ་བཅའ་བ། དོན་དངོས། ལེའུའི་མིང་ངོ༌། །དངོས་ལ་གཉིས། ཧེ་རུ་ཀ་གསུམ་བསྐྱེད་པ་ཐུན་མོང་གི་ཆོ་ག་དང༌། སོ་སོའི་ཆོ་གའོ། །དང་པོ་ལ་གསུམ། བསྡུས་པ། འབྲིང་ ༑ རྒྱས་པའོ། །དང་པོ་ལ་གཉིས། རྒྱུ་ཚོགས་གཉིས་བསགས་པ་དང༌། འབྲས་བུ་དཀྲོངས་བསྐྱེད་ཀྱིས་ཡན་ལག་བཞི་རྫོགས་སུ་བསྐྱེད་པའོ། །འབྲིང་ལ་གསུམ ༑ སྲུང་བའི་འཁོར་ལོ། རྟེན་གདན། བརྟེན་པ་རྡོ་རྗེ་ཆོ་གས་བསྐྱེད་པའོ། ། རྒྱས་པ་ལ་གཉིས། ཚོགས་ཀྱི་ཞིང་སྤྱན་དྲངས་ནས་མཆོད་པ་དང༌། མངོན་བྱང་ ལྔ་ལས་ལྷ་བསྐྱེད་པའོ། །ཧཱུྃ་གི་འོད་ཀྱིས་ཚོགས་ཞིང་དགུག །མཆོད་དང་ཚད་མེད་སྲུང་འཁོར་གདན། །མངོན་བྱང་ལྔ་ལས་ལྷར་བསྐྱེད་པ། །མི་ཐུབ་ཟླ་བའི་འཁྲུགས་ཅན་ཡིན། །སོ་སོའི་ཆོ་ག་ལ་གསུམ། སྐུ་རྡོ་རྗེ། གསུང་རྡོ་རྗེ། ཐུགས་རྡོ་རྗེ་བསྐྱེད་པའོ། །དང་པོ་ལ་གཉིས། ལྷའི་རྣམ་པ་རྒྱན་དང་བཅས་པ་དང༌། འཁོར་ཀྱི་ལྷ་མོ་དང་གནས་བསྟན་པའོ། །ལེའུ་གསུམ་པའོ།། །།དབང་བསྐུར་བ་ལ་གསུམ། བཤད་པར་དམ་བཅའ་བ། དོན་དངོས། ལེའུའི་མིང་ངོ༌། །དངོས་ལ་དྲུག དབང་གི་ལྷ་སྤྱན་དྲང་བ། མཆོད་ཅིང་གསོལ་བ་གདབ་པ། དབང་བསྐུར་བ་དངོས། ཡན་ལག་བཞི་རྫོགས་སུ་བསྟན་པ། ཐུན་གྱི་གྲངས ༑ སྤྱོད་ལམ་གྱི་རྣལ་འབྱོར་རོ། །ལེའུ་བཞི་པའོ།། །། ( ¡¶ ཞ ¡· + དེ་ནས་ ) བརྟེན་པ་རྫོགས་པའི་རིམ་པ་ལ་གསུམ། བཤད་པར་དམ་བཅའ་བ།

དོན་དངོས། ལེའུའི་མིང་ངོ༌། །དངོས་ལ་གཉིས། དེ་ཁོ་ན་ཉིད་རྟོགས་པར་བྱེད་པའི་ཐབས་དང༌། ཐབས་ལས་བྱུང་བ་གནས་སྐབས་ཀྱི་ཕན་ཡོན་ནོ། ། དང་པོ་ལ་ལྔ། ཆོས་ཅན་ལ་ཆོས་ཉིད་ཀྱི་དེ་ཁོ་ན་ཉིད། ¡Ã གདབ་བྱ་འདེབས་བྱེད་ཀྱི་དེ་ཁོ་ན་ཉིད། ( ¡¶ ཞ ¡· - གདབ་བྱ་ ་་་་་་ ན་ཉིད། ) སྦྱང་གཞི་ལ་སྦྱོང་བྱེད་རིགས་དང་རིགས་བདག་ཏུ་འགྱུར་བའི་དེ་ཁོ་ན་ཉིད། མཚོན་བྱེད་ལ་མཚོན་བྱའི་དེ་ཁོ་ན་ཉིད ༑ ཕྱག་རྒྱ་དང་ཡེ་ཤེས་བསྲེ་བའི་དེ་ཁོ་ན་ཉིད་དོ། །གཉིས་པ་ལ་དྲུག ཇི་ལྟར་འདེབས་པའི་ཚུལ། དེ་ལྟར་བཏབ་པའི་ཕན་ཡོན། ཕྱག་རྒྱའི་ངེས་ཚིགའདེབས་ བྱེད་རིགས་ཀྱི་བདག་པོ། གདབ་བྱ་དང་འདེབས་བྱེད་ཕན་ཚུན་མཚོན་པ། གདབ་བྱ་དང་འདེབས་བྱེད་རོ་གཅིག་པར་བྱ་བའོ། །དང་པོ་ལ་གཉིས། མདོར་བསྟན་པ་དང་ ༑ རྒྱས་པར་བཤད་པའོ། །དེ་ལ་བཞི། གདབ་བྱ། འདེབས་ཚུལ། དམ་ཚིག དམ་ཚིག་དང་འགལ་བའི་ཉེས་དམིགས་སོ། །སྦྱང་གཞི་དང་སྦྱཽང་བྱེད་རིགས་དང་རིགས་བདག་ཏུ་འགྱུར་པའི་དེ་ཁོ་ན་ཉིད་ལ་གསུམ། འབྲས་བུ་རིགས་བདག་གི་གྲངས ༑ སྦྱང་གཞི་རིགས་ཀྱི་དབྱེ་བ། རིགས་དང་རིགས་བདག་ཏུ་འགྱུར་བའི་ཚུལ་ལོ། །མཚོན་བྱེད་ལ་མཚོན་བྱའི་དེ་ཁོ་ན་ཉིད་ལ་བཞི། ཉམས་དེས་སྣང་སྟོང་ཟུང་འཇུག མདོ་རྒྱས་གཉིས་ཀྱིས་དེ་བཞིན་གཤེགས་པ་རིགས་དྲུག ལྷའི་མིང་དོན ༑ བཅོམ་ལྡན་འདས་མཚོན་པའོ། །ཐབས་ལས་བྱུང་བ་གནས་སྐབས་ཀྱི་ཕན་ཡོན་ལ་ལྔ། ངག་ཏུ་བརྗོད་པ་སྔགས། རྐང་པའི་རྗེས་དཀྱིལ་འཁོར། ལག་པའི་བྱ་བ་ཕྱག་རྒྱ། སེམས་ཀྱིས་བསམ་པ་ཏིང་ངེ་འཛིན། ལྷན་ཅིག་སྐྱེས་པའི་ཡེ་ཤེས་བཟའ་བར་འགྱུར་བའོ། །ལེའུ་ལྔ་པའོ།། །།རིམ་པ་གཉིས་ལ་གནས་པ་དེས་དྲོད་ཐོབ་ནས་རང་གི་སེམས་ཀྱི་བརྟན་གཡོ་བརྟག་པའི་ཕྱིར་སྤྱོད་པ་ལ་གཉིས། སྤྱོད་པ་ཉིད་ཇི་ལྟར་བྱ་བ་དང༌། གྲོགས་ངོ་ཤེས་པར་བྱེད་པ་བརྡའོ། །དང་པོ་ལ་གསུམ། བཤད་པར་དམ་བཅའ་བ། དོན་དངོས ༑ ལེའུའི་མིང་ངོ༌། ། ¡Ã དངོས་ ( ¡¶ ཞ ¡· དང་པོ་ ) ལ་གཉིས། མདོར་བསྟན་པ་དང་

༑ རྒྱས་པར་བཤད་པའོ། །དང་པོ་ལ་ལྔ། སྤྱོད་པའི་དགོས་པ། རྒྱན། གོས། ཁ་ཟས། ལྷའི་རྣལ་འབྱོར། གྲོགས་བསྟན་པའོ། །རྒྱས་པར་བཤད་པ་ལ་གཉིས། སྤྱོད་པའི་སྔོན་དུ་འགྲོ་བ་དྲོད་དང༌། དྲོད་ཐོབ་ནས་སྤྱོད་པ་བྱ་བའི་ཚུལ་ལོ། །དེ་ལ་ལྔ ༑ གང་གིས་སྤྱོད་པའི་གང་ཟག་གང་དང་སྤྱད་པའི་གྲོགས། རྒྱན་གྱི་རྣམ་དགལྷའི་རྣལ་འབྱོར། ཇི་ལྟར་སྤྱོད་པའི་ཚུལ་ལོ། །གཉིས་པ་ལ་གསུམ། གྲོགས་ཀྱི་མཚན་ཉིད། ཇི་ལྟར་སྦྱང་བའི་ཐབས། བསྟེན་པའི་ཚུལ་ལོ། །དང་པོ་ལ་གསུམ། རྡོ་རྗེའི་རིགས་མཆོག་ཏུ་བསྟན་པ། ཡང་ན་རང་གི་ལྷའི་རིགས་དང་འབྲེལ་པ། རིགས་གཞན་ལའང་རུང་བའོ། །སྤྱོད་པ་དངོས་ལ་གཉིས། བསྟེན་པར་བྱ་བ་དགོས་པ་དང་བཅས་པ་བཟུང་བ་དང༌། དམ་ཚིག་དང་སྡོམ་པ་ལས་མི་འདའ་བར་སྤྱོད་པའོ། །དང་པོ་ལ་བཞི། དགོས་པ་དང་བཅས་པའི་གླུ་གར། བཟའ་བཏུང༌། རྒྱན་ཆ།

¡Ã ལག་ཆ་དེའི་ ( ¡¶ ཞ ¡· - ལག་ཆ་དེའི་ ) དགོས་པ་དང་བཅས་པའོ། །དམ་ཚིག་དང་སྡོམ་པ་ལས་མི་འདའ་བར་སྤྱད་པ་ལ་བདུན། ཕྱིན་ཅི་ལོག་དྲུག་སྤང་བ། སྤྱོད་པའི་སྔོན་དུ་འགྲོ་བ། རྟོག་པ་དང་བྲལ་བའི་སྤྱོད་པ་དངོས། དངོས་གྲུབ་ཀྱི་རྒྱུ་བླ་མ་ལ་ཕྱག་འཚལ་བ། ལས་ཀྱི་དམ་ཚིག་ལས་གྲོལ་བ། འཇིགས་པ་དང་བྲལ་བས་ཀུན་ཏུ་སྤྱོད་པ། ཡེ་ཤེས་ཀྱི་དམ་ཚིག་སྙིང་རྗེ་དང་ལྡན་ཞིང་ཆང་གིས་བཟི་བར་མི་བྱ་བའོ། །ལེའུ་དྲུག་པའོ།། །།གྲོགས་ངོ་ཤེས་པར་བྱེད་པ་བརྡ་ལ་གསུམ། བཤད་པར་དམ་བཅའ་བ། དོན་དངོས། ལེའུའི་མིང་ངོ༌། །དངོས་ལ་གཉིས། ལུས་ཀྱི་བརྡ་དངོས་དང༌། བརྡས་མཚོན་པའི་གྲོགས་དང༌། འདུ་བའི་ཚུལ་ལོ། །དང་པོ་ལ་དྲུག བརྡའི་དགོས་པ། ཕྱག་རྒྱ་དང་ཕྱག་རྒྱའི་ལན། དམ་ཚིག་དང་ལྡན་མི་ལྡན་དབྱེ་བ། དམ་ཚིག་དང་ལྡན་པ་འདུ་བའི་བརྡ། འདུ་བའི་གནས་སྤྱིར་བསྟན་པ། དེའི་དུས་སུ་ཇི་ལྟར་བྱ་བའོ། །གཉིས་པ་ལ་གཉིས། དོན་སྟོན་པ་བསྙུན་གྱི་བརྡ་དང༌། དོན་སྟོན་པ་མེད་པའི་བརྡའོ། །གྲོགས་དང་འདུ་ཚུལ་ལ་གསུམ། གང་དུ་འདུ་བའི་གནས། ནམ་འདུ་བའི་དུས། འདུས་པའི་བྱ་བའོ། །དང་པོ་ལ་གཉིས། ཞུས་ལན་གྱིས་མདོར་བསྟན་པ་དང༌། ཞུས་ལན་གྱིས་རྒྱས་པར་བཤད་པའོ། །དུས་ལ་གཉིས། དགོས་པ་དང་བཅས་པའི་བཤད་པར་དམ་བཅའ་བ་དང༌། ཞུས་ལན་གཉིས་ཀྱི་དོན་དངོས་སོ། །འདུས་པའི་བྱ་བ་ལ་གསུམ། ཚོགས་ཀྱི་ཡོ་བྱད། རིམ་པ་གཉིས་ཀྱི་རྣལ་འབྱོར། ཁ་ཟས་ཀྱི་རྣལ་འབྱོར་དགོས་པ་དང་བཅས་པའོ། །གཉིས་པ་ལ་གཉིས ༑ རྣལ་འབྱོར་གཉིས་ལ་བརྟེན་པའི་བསྐྱེད་རིམ་དང༌། ཧེ་རུ་ཀའི་ངེས་ཚིག་གི་རྫོགས་རིམ་གྱི་ཡེ་ཤེས་སོ། །དང་པོ་ལ་གཉིས། རྣལ་འབྱོར་དངོས་དང༌། དེ་ལྟར་བསྒོམས་པའི་ཕན་ཡོན་ནོ། ། ¡Ã དང་པོ་ ( ¡¶ ཞ ¡· དངོས་ ) ལ་གཉིས། བདག་ཉིད་བསྒོམ་པའི་རྣལ་འབྱོར་དང༌། གཞན་ལ་བསྒོམ་པའི་རྣལ་འབྱོར་རོ། །ལེའུ་བདུན་པའོ ༑༑ ༑༑ རྣལ་འབྱོར་མ་དང་ལྷན་སྐྱེས་ཀྱི་དོན་བསྒོམ་པ་ལ་གཉིས། རྣལ་འབྱོར་མའི་འཁོར་ལོ་བསྒོམ་པ་དངོས་དང༌།

དེའི་རྣམ་པར་དག་པའོ། །དང་པོ་ལ་གསུམ ༑ བཤད་པར་དམ་བཅའ་བ། དོན་དངོས། ལེའུའི་མིང་ངོ༌། །དངོས་ལ་གསུམ ༑ བསྐྱེད་པའི་རིམ་པ་བསྒོམ་ཚུལ། རིམ་པ་གཉིས་འབྲེལ་པ་ཅན་དུ་བསྒོམ་པ ༑ རྫོགས་པའི་རིམ་པ་བསྒོམ་ཚུལ་ལོ། །དང་པོ་ལ་གཉིས། མདོར་བསྟན་པ་དང་ ༑ རྒྱས་པར་བཤད་པའོ། །དེ་ལ་གཉིས། རྟེན་བསྐྱེད་པ་དང༌། བརྟེན་པ་བསྐྱེད་པའོ། །དང་པོ་ལ་གཉིས། འབྱུང་བ་བཞི་ལས་གཞལ་ཡས་ཁང་བསྐྱེད་པ་དང་ ༑ གདན་བསྒོམ་པའོ། །བརྟེན་པ་བསྐྱེད་པ་ལ་གསུམ། མངོན་བྱང་ལྔའི་སྐྱེད་ཆོག ལྷ་མོ་རྣམས་གསལ་གདབ་པ། ཁ་དོག་གི་སྒོ་ནས་ཞེན་པ་སྤང་བའོ། །དང་པོ་ལ་གཉིས། ལྷ་མོ་རྣམས་ཀྱི་མངོན་བྱང་དང༌། རྒྱུ་རྡོ་རྗེ་འཛིན་པའི་སྐྱེད་མཆོག་གོ ༑ དང་པོ་ལ་གསུམ། ཨཱ་ལི་ཀཱ་ལི་ལ་མ་ལྟོས་པའི་མངོན་བྱང༌། ལྟོས་པའི་མངོན་བྱང༌། ཡེ་ཤེས་ལྔ་དང་སྦྱར་བའོ། །རྒྱུ་རྡོ་རྗེ་འཛིན་པའི་སྐྱེད་ཆོག་ལ་གཉིས། གཙོ་བོ་མཉམ་སྦྱོར་ལས་བསྐྱེད་པ་དང༌། འཁོར་ཐབས་དང་ཤེས་རབ་ལས་བསྐྱེད་པའོ། །ལྷ་མོ་རྣམས་གསལ་གདབ་པ་ལ་བཞི། ཕྱོགས་གང་དུ་དགོད་པ། ལྷ་མོ་རྣམས་ཀྱི་རྣམ་པ། ཕྱག་མཚན་དང་གདན་གྱི་རྣམ་དག དེ་ལྟར་བསྒོམས་པའི་ཕན་ཡོན་ནོ། །རྫོགས་རིམ་བསྒོམ་པ་ལ་གཉིས། མདོར་བསྟན་པ་དང༌། རྒྱས་པར་བཤད་པའོ། །དེ་ལ་གཉིས། །ཇི་ལྟར་བསྒོམ་པའི་ཚུལ་དང༌། དེ་གདོན་མི་ཟ་བར་བསྒོམ་པར་གདམས་པའོ། །དང་པོ་ལ་གཉིས། ལྷན་ཅིག་སྐྱེས་པས་ལྷན་ཅིག་སྐྱེས་པ་བསྒོམ་པའི་ཚུལ་དང༌། རང་བཞིན་ལྷན་ཅིག་སྐྱེས་པ་བསྒོམ་པའི་ཚུལ་ལོ། །དང་པོ་ལ་གསུམ། ལྷན་ཅིག་སྐྱེས་པའི་ཡེ་ཤེས་ཀྱི་ངོ་བོ་གཏན་ལ་དབབ་པ། དེ་རྟོགས་པར་བྱེད་པའི་ཐབས། ཐབས་བསྒོམས་པའི་ཕན་ཡོན་ནོ། ། དང་པོ་ལ་གསུམ། ལྷན་སྐྱེས་ཀྱི་དབྱེ་བ། ཡེ་ཤེས་དགའ་བ་བཞིའི་ཁྱད་པར་བྱེ་བྲག་ཏུ་ལྷན་ཅིག་སྐྱེས་པའི་ངོ་བོ་ངེས་པར་བྱ་བའོ། །གཉིས་པ་ལ་བཞི། དཔེ་ཉམས་མྱོང༌། རྣམ་རྟོག ངོ་བོས་དབྱེ་བའོ། །དེ་རྟོགས་པར་བྱེད་པའི་ཐབས་ལ་བཞི ༑ ཐབས་གཞན་གྱིས་མི་རྟོགས་པ།

རྟོགས་བྱེད་ཀྱི་ཐབས་སྤྱིར་བསྟན་པ། ཉམས་སུ་བླང་བའི་ཚུལ་དངོས། ཡེ་ཤེས་དེ་ཆོས་ཐམས་ཅད་ཀྱི་བདག་ཉིད་དུ་བསྟན་པའོ། །གསུམ་པ་ལ། མདོར་བསྟན་པ་དང༌། རྒྱས་པར་བཤད་པ་གཉིས་སོ ༑ ༑ ཐབས་བསྒོམས་པའི་ཕན་ཡོན་ལ་གཉིས། བསོད་ནམས་ཆུང་བས་ཀྱང་འགྲུབ་པ་དང༌། གོམས་ན་རྒྱུན་མི་འཆད་པའོ། །རང་བཞིན་ལྷན་སྐྱེས་བསྒོམ་ཚུལ་ལ་གསུམ། ཉམས་སུ་བླང་བའི་ཚུལ། ཐམས་ཅད་ལ་ཁྱབ་པར་བསྒོམ་པ། དེ་ལ་རྩོད་པ་སྤང་བའོ། །དེ་ལ་གཉིས། འབད་པ་མེད་པར་གྲོལ་བར་ཐལ་བ་སྤང་བ་དང་ ༑ འཁོར་བར་འགྱུར་དུ་མི་རུང་བ་སྤང་བའོ། །གདོན་མི་ཟ་བར་བསྒོམ་པར་གདམས་པ་ལ་གསུམ། བསྒོམས་པའི་ཕན་ཡོན། མ་བསྒོམས་པའི་ཉེས་དམིགས། རྒྱུན་མི་འཆད་དུ་བསྒོམ་པར་གདམས་པའོ། །དང་པོ་ལ་གཉིས། སྤང་བྱས་ཟིལ་གྱིས་མི་གནོན་པ་དང༌། ཐོབ་བྱ་ཐོབ་པའོ། །དེ་ལ་གསུམ། ཐོབ་བྱ་ཡེ་ཤེས་ཀྱི་ངོ་བོ ༑ དཔེའི་ཡེ་ཤེས་སུ་བསྟན་པ། དེ་རྟོགས་པའི་གནས་སྐབས་ཀྱི་ཕན་ཡོན་ནོ། ། དེ་ལ་གཉིས། འབྱུང་བའི་གནོད་པས་མི་རྫི་བ་དང༌། རྟོག་པས་མི་རྫི་བའོ། །ལེའུ་བརྒྱད་པའོ།། །།གཉིས་པ་དེའི་རྣམ་དག་ལ་གསུམ། བཤད་པར་དམ་བཅའ་བ། །དོན་དངོས ༑ ལེའུའི་མིང་ངོ༌། །དངོས་ལ་གཉིས། མདོར་བསྟན་པ་དང༌། རྒྱས་པར་བཤད་པའོ། །དང་པོ་ལ་བཞི། དེ་བཞིན་ཉིད་ཀྱི་དག་པ། ལྷ་སོ་སོའི་དག་པ། གློ་བུར་གྱི་དྲི་མ་སྦྱོང་བའི་འཐད་པ། རང་རིག་པའི་དག་པའོ། །རྒྱས་པར་བཤད་པ་ལ་གསུམ། དེ་བཞིན་ཉིད། ལྷ་སོ་སོ། རང་རིག་པའི་དག་པའོ། །དང་པོ་ལ་གསུམ ༑ རང་བཞིན་གྱིས་དག་པས་སྦྱང་དུ་རུང་བ། གློ་བུར་གྱི་དྲི་མས་མ་དག་པར་སྣང་བ། དེ་སྦྱང་བའི་ཕྱིར་བསྟེན་བྱ་བསྟེན་ཚུལ་ལོ། །གཉིས་པ་ལ་གཉིས། ཞུས་ལན་གྱིས་མདོར་བསྟན་པ་དང༌། ཞུས་ལན་གྱིས་རྒྱས་པར་བཤད་པའོ། །ལྷ་སོ་སོའི་དག་པ་ལ་དྲུག ནང་གི་ལྷ་མོ་ལྔའི་དག་པ། ཕྱིའི་ཕྱོགས་གང་དུ་གང་དགོད་པ། ལྷ་མོ་དྲུག་གི་དག་པ། རྒྱུ་རྡོ་རྗེ་འཆང་གི་དག་པ། མཚམས་མ་བཞིའི་དག་པ། ¡Ã ནང་མ་ ( ¡¶ ལུ ¡· ལྷ་མོ་

) ལྔའི་དག་པའོ། །ལེའུ་དགུ་པའོ།། །།སྤྱི་དོན་གཉིས་པ་སྨིན་པར་བྱེད་པ་ལ་གཉིས། ལས་དང་པོ་པ་སྨིན་པར་བྱེད་པ་དབང་དང༌། དེ་ལ་འཇུག་པར་བྱེད་པའི་ཐབས་ ( ¡¶ ཞ ¡· - ཐབས་ ) ལྟ་སྟངས་སོ ༑ ༑ དང་པོ་ལ་གསུམ། བཤད་པར་དམ་བཅའ་བ། དོན་དངོས། ལེའུའི་མིང་ངོ་ ༑ ༑ དངོས་ལ་གཉིས། དཀྱིལ་འཁོར་བྲི་ཞིང་དབང་བསྐུར་བའི་ཚུལ་མདོར་བསྟན་པ་དང༌། དེ་ཉིད་རྒྱས་པར་བཤད་པའོ། །དང་པོ་ལ་གཉིས། ཇི་ལྟར་བྲི་བ་དང་ ༑ དེར་དབང་བསྐུར་ཚུལ་ལོ། །དང་པོ་ལ་གསུམ། བྲི་བའི་གནས། རྡུལ་ཚོན། ཚད་བསྟན་པའོ། །དང་པོ་ལ་གཉིས། ས་སྦྱང་བ་དང༌། གནས་ཀྱི་མཚན་ཉིད་དོ།། དེར་དབང་བསྐུར་ཚུལ་ལ་གསུམ། དཀྱིལ་འཁོར་བསྒྲུབ་པའི་རྟེན་རིག་མ་གཞུག་པ ༑ གསང་བའི་དབང༌། ཤེས་རབ་ཡེ་ཤེས་ཀྱི་དབང་ངོ༌། །དེ་ལ་གསུམ། དབང་གི་རྟེན་ཤེས་རབ། དེ་ལས་སྐྱེས་པའི་ཡེ་ཤེས་ངེས་པར་བྱ་བ། དེ་གོམས་པས་འབྲས་བུ་འགྲུབ་པའི་རྟགས་སོ། །གཉིས་པ་ལ་བཞི། ཡེ་ཤེས་ཀྱི་མཚན་ཉིད། དེ་ལ་ལོག་རྟོག་དགག་པ། དགའ་བ་བཞིའི་གོ་རིམ། བྱེ་བྲག་ཏུ་ལྷན་སྐྱེས་ལ་ཐེ་ཚོམ་བསལ་བའོ། །དེ་ལ་གཉིས། ཇི་ལྟར་ཐེ་ཚོམ་སྐྱེས་པ་དང༌། དེ་བསལ་བའོ། །དེ་ཉིད་རྒྱས་པར་བཤད་པ་ལ་གཉིས། དཀྱིལ་འཁོར་གྱི་བྱ་བ་དང༌། དེར་འཇུག་ཅིང་དབང་བསྐུར་བའོ། །དང་པོ་ལ་བདུན། དཀྱིལ་འཁོར་བྲི་ཞིང་རྒྱན་དགྲམ་པ། བུམ་པ་བཤམ་པ། ཐིག་གདབ་པ། སྔོན་དུ་བསྙེན་པ། སའི་ཆོ་ག དབང་གི་རྣམ་གཞག་སྤྱིར་བསྟན་པ། མཚན་མ་དགོད་པའོ། །འཇུག་ཅིང་དབང་བསྐུར་བ་ལ་གཉིས ༑ སློབ་དཔོན་རང་འཇུག་ཅིང་དབང་བླང་བ་དང༌། སློབ་མ་གཞུག་ཅིང་དབང་བསྐུར་བའོ། །དེ་ལ་གཉིས། ཚིག་གི་བཞི་པས་ངོ་སྤྲད་པ་དང༌། དེའི་ངོ་བོ་གཏན་ལ་དབབ་པའོ། །དེ་ལ་གསུམ། ལྷན་ཅིག་སྐྱེས་པའི་ཡེ་ཤེས་ཀྱི་རང་བཞིན། དེ་རྟོགས་པའི་འབྲས་བུ་ཟུང་འཇུག དེ་ལམ་དང་ཆོས་ཐམས་ཅད་ཀྱི་བདག་ཉིད་དུ་བསྟན་པའོ། །དང་པོ་ལ་གཉིས། ཞུ་བདེ་ལྷན་སྐྱེས་དང༌། རང་བཞིན་ལྷན་སྐྱེས་སོ ༑ ༑ དང་པོ་ལ་བཞི། ཡེ་ཤེས་ཀྱི་མཚན་ཉིད།

འབྱུང་བ་ལ་བརྟེན་ནས་སྐྱེ་བའི་ཚུལ ༑ དེ་དཔེའི་ཡེ་ཤེས་སུ་བསྟན་པ། ལྷན་སྐྱེས་ཀྱི་ངེས་ཚིག་གོ །གཉིས་པ་ལ་གཉིས ༑ ཞུས་ལན་གྱིས་གནས་ལུགས་ཆོས་ཐམས་ཅད་ཀྱི་རང་བཞིན་ཡིན་པ་དང་ ༑ ཞུས་ལན་གྱིས་སྐྱེ་ཚུལ་འབྱུང་བའི་གོ་རིམ་ཅན་དུ་བསྟན་པའོ། །ལེའུ་བཅུ་པའོ ༑༑ ༑༑ དེ་ལ་འཇུག་པར་བྱེད་པའི་ཐབས་ལྟ་སྟངས་ལ་གཉིས། ལྟ་སྟངས་ཉིད་ ( ¡¶ ཞ ¡· - ཉིད་ ) ཇི་ལྟར་བྱ་བ་དང༌། ཞར་ལ་བྱུང་བ་ལྷའི་རྣལ་འབྱོར་རོ། །དང་པོ་ལ་གསུམ ༑ ལྟ་སྟངས་དངོས། དེའི་དགོས་པ། དེ་དུས་ཀྱི་དམ་ཚིག་གོ །དང་པོ་ལ་བཞི ༑ སོ་སོའི་མཚན་ཉིད། རླུང་ལ་སྦྱར་བ། གྲུབ་པའི་རྟགས། འགྲུབ་པའི་དུས་སོ ༑ ༑ དམ་ཚིག་ལ་གཉིས། བསྲུང་བའི་དམ་ཚིག་དང༌། བཟའ་བའི་དམ་ཚིག་གོ། དེ་ལ་གཉིས། རྒྱུན་གྱི་བཟའ་བ་དང༌། དངོས་གྲུབ་ཀྱི་རྒྱུ་སྐྱེ་བ་བདུན་པའོ། །ལྷའི་རྣལ་འབྱོར་ལ་གཉིས། བཤད་པར་དམ་བཅའ་བ་དང༌། དོན་དངོས་སོ། །དེ་ལ་གཉིས ༑ ལྷའི་སྐྱེད་ཆོག་དང༌། དེའི་ཕན་ཡོན་ནོ། །དེ་ལ་གཉིས། རབ་བསམ་གཏན་གྱིས་འགྲུབ་པ་དང༌། འབྲིང་བསྙེན་པས་འགྲུབ་པའོ། །བརྟག་པ་དང་པོའི་བསྡུས་དོན་རྫོགས་སོ།། །།སྤྱི་དོན་གཉིས་པ་དེ་གསལ་བར་བྱེད་པའི་རྒྱུད་ཕྱི་མ་ལ་གཉིས། དོན་དངོས་དང༌། མཚན་སྨོས་པའོ། །དང་པོ་ལ་ལེའུ་བཅུ་གཉིས་སུ་གནས་པ་ལས། ལེའུ་དང་པོ་ལ་གཉིས། དོན་དངོས་དང༌། ལེའུའི་མིང་ངོ༌། །དངོས་ལ་གཉིས། རབ་གནས་དང༌། སྦྱིན་སྲེག་གོ །དང་པོ་ལ་གཉིས། ཞུས་པ་དང༌། ལན་ནོ། །དེ་ལ་གསུམ། ཆོ་གའི་རིམ་པ། སློབ་དཔོན་གྱི་མཚན་ཉིད། མཆོད་པའི་བྱ་བའོ། ། སྦྱིན་སྲེག་ལ་དྲུག ཐབ་ཁུང༌། བསྲེག་རྫས། མེ་ལྷ་སྤྱན་དྲང་བ། སའི་ལྷ་མོ་མཁྱེན་པར་གསོལ་བ། མེ་ལྷ་གཤེགས་སུ་གསོལ་བ། མཆོད་པའི་སྔགས་སོ། །དང་པོ་ལ་གསུམ། དབྱིབས། ཚད། ཁ་དོག་གོ །ལེའུ་དང་པོའོ།། །།ལེའུ་གཉིས་པ་ལ་གཉིས། དོན་དངོས་དང༌། ལེའུའི་མིང་ངོ༌། །དངོས་ལ་བཞི ༑ བསྐྱེད་རིམ། སྤྱོད་པ། ཉེ་རྒྱུ། རིམ་པ་གཉིས་ཀྱི་རྣམ་གཞག་གོ །དང་པོ་ལ་གཉིས ༑ ཞུས་པ་དང༌། ལན་ནོ།

དེ་ལ་གཉིས། མདོར་བསྟན་པ་དང༌། རྒྱས་པར་བཤད་པའོ། །དེ་ལ་གཉིས། ལས་དང་པོ་པས་ཉམས་སུ་བླང་ཚུལ་དང༌། བརྟན་པ་ཐོབ་པས་ཉམས་སུ་བླང་ཚུལ་ལོ། །དང་པོ་ལ་བཞི། གནས། དུས། བསམ་པ། རྣལ་འབྱོར་རོ། །བརྟན་པ་ཐོབ་པས་ཉམས་སུ་བླང་ཚུལ་ལ་གསུམ། དུས། གང་ཟག རྣལ་འབྱོར་རོ། །དེ་ལ་གཉིས། བསྒོམ་བྱ་དངོས་དང༌། གཞན་པས་མི་འགྲུབ་པའོ། །སྤྱོད་པ་ལ་གཉིས། བཤད་པར་དམ་བཅའ་བ་དང༌། དོན་དངོས་ སོ ༑ ༑ དེ་ལ་གཉིས། སྤྱོད་པའི་སྔོན་དུ་འགྲོ་བ་དྲོད་དང༌། དྲོད་ཐོབ་ནས་སྤྱོད་པ་ཇི་ལྟར་སྤྱད་པའོ། །དང་པོ་ལ་ལྔ། དྲོད་ཆུང་ངུ་བརྟན་པར་བྱེད་པའི་ཐབས། ཆེ་འབྲིང་ཐོབ་པར་བྱེད་པའི་ཐབས། དྲོད་ཐོབ་པའི་རྟགས། སྤྱོད་པའི་ཕན་ཡོན་དྲོད་ཐོབ་པའི་ཚུལ་ལོ། །དང་པོ་ལ་གཉིས། དུས་དང༌། ཐབས་ཀྱི་ངོ་བོའོ། །རྟགས་ལ་གཉིས ༑ ཆུང་ངུའི་རྟགས་དང༌། ཆེ་འབྲིང་གི་རྟགས་སོ། །ཕན་ཡོན་ལ་གཉིས། སྒྲིབ་པ་ཤས་ཆེ་བས་ཀྱང་འགྲུབ་པ་དང༌། སྦྱངས་པས་མྱུར་དུ་འགྲུབ་པའོ། །སྤྱོད་པ་ཇི་ལྟར་སྤྱད་པ་ལ་གསུམ། ཀུན་འདར་གྱི་སྤྱོད་པ། ཀུན་དུ་བཟང་པོའི་སྤྱོད་པ། ཀུན་འདར་སྤྱད་པའི་དགོས་པའོ། །དང་པོ་ལ་གཉིས། ཇི་སྲིད་སྤྱད་པའི་དུས་དང་ ༑ གྲོགས་ལུང་བསྟན་པའི་ཕྱག་རྒྱའོ། །དེ་ལ་གསུམ། ལུང་བསྟན་པའི་ཚུལ། དེའི་མཚན་ཉིད། དེ་ཇི་ལྟར་སྦྱང་བའོ། །ཀུན་བཟང་གི་སྤྱོད་པ་ལ་གཉིས། ཇི་ སྲིད་སྤྱད་པའི་དུས་དང༌། གང་དང་སྤྱད་པའི་གྲོགས་སོ། །དེ་ལ་གཉིས། མཆོག་ཐོབ་པ་དང༌། ནུས་པས་བཀུག་པའོ། །ཉེ་རྒྱུ་ལ་གཉིས། ཞུས་ལན་ ¡Ã གཉིས་ཀྱིས་ ( ¡¶ ཞ ¡· གྱི་ ) ཕྱག་རྒྱ་གཉིས་ཀྱི་དངོས་གྲུབ་ལ་ཐེ་ཚོམ་བསལ་བ་དང༌། འབྲས་བུ་འགྲུབ་པའི་ཚུལ་ལོ། །དེ་ལ་གཉིས། མི་གནས་པའི་མྱ་ངན་ལས་འདས་པ་དང༌། དེ་ལ་ཐེ་ཚོམ་བསལ་བའོ། །རིམ་པ་གཉིས་ཀྱི་རྣམ་གཞག་ལ་གསུམ། བསྒོམ་ བྱ་རིམ་གཉིས་ཀྱི་རང་བཞིན། འབྲེལ་པར་བསྒོམ་པའི་འཐད་པ། གྲོལ་བའི་རྒྱུ་མཚན་ནོ། །དང་པོ་ལ་བཞི། བསྒོམ་པའི་གོ་རིམ། དེའི་ཡེ་ཤེས་ཟུང་དུ་འཇུག་པ། དེ་གང་ལས་བྱུང་བའི་དབང༌།

ཡེ་ཤེས་དེ་ཐམས་ཅད་ཀྱི་བདག་ཉིད་དུ་བསྟན་པའོ ༑ ༑ འབྲེལ་པ་བསྒོམ་པའི་འཐད་པ་ ¡Ã ལ་གཉིས། ( ¡¶ ལུ ¡· - ལ་གཉིས། ) ཞུས་པ་དང་ལན་གཉིས་ཀྱིས་རང་གི་ངོ་བོ་རྟེན་དང་བརྟེན་པ། ཐོབ་བྱ་འབྲས་བུ་གཉིས་ཡིན་པའོ། །དེ་ལ་གསུམ། མདོར་བསྟན། རྒྱས་བཤད། མཇུག་བསྡུ་བའོ། ། གཉིས་པ་ལ་གཉིས། རྟེན་རྣམ་པར་དག་ ( ¡¶ ཞ ¡· བཞག་ ) པ་དང༌། བརྟེན་པ་སྐུའི་ རྣམ་གཞག་གོ །དེ་ལ་གཉིས། ཆོས་སྐུ་ཐམས་ཅད་ཀྱི་བདག་ཉིད་ཡིན་པ་དང༌། གཟུགས་སྐུ་མཚན་དཔེའི་རྣམ་པ་ཅན་ནོ། །གྲོལ་བའི་རྒྱུ་མཚན་ལ་གསུམ། དག་པ་གསུམ་གྱི་རང་བཞིན་ཡིན་པ། ཐབས་ཁྱད་པར་ཅན་གྱིས་ཟིན་པ། རིགས་དང་རིགས་བདག་ཡིན་པའོ། །དང་པོ་ལ་གཉིས། མདོར་བསྟན་པ་དང༌། རྒྱས་པར་བཤད་པའོ། །ཐབས་ཁྱད་པར་ཅན་གྱིས་ཟིན་པ་ལ་གཉིས། ཐབས་ཀྱི་ངོ་བོ་དང་ ༑ གཞན་གྱིས་མི་ཤེས་པར་བསྟན་པའོ། །དང་པོ་ལ་བཞི། རིགས་འདྲ། བཟློག་པ། སྦམས་པ། བསྣན་པ་གཉེན་པོར་ཆེ་བའོ། །རིགས་དང་རིགས་བདག་ཡིན་པ་ལ་གཉིས། རིགས་དང་རིགས་བདག་བྱང་ཆུབ་སེམས་ཀྱི་དཀྱིལ་འཁོར་ལ་སྦྱར་བ་དང༌། རིགས་ཀྱི་དབྱེ་བསྡུའོ། །དང་པོ་ལ་གཉིས། མདོར་བསྟན་པ་དང་ ༑ རྒྱས་པར་བཤད་པའོ། །ལེའུ་གཉིས་པའོ།། །།ལེའུ་གསུམ་པ་ལ་གཉིས། དོན་དངོས་དང༌། ལེའུའི་མིང་ངོ༌། །དངོས་ལ་གཉིས ༑ ལུས་རྣམ་གཞག་པ་དང༌། ཡན་ལག་རྒྱས་བཤད་དོ། །དེ་ལ་ལྔ། སྡོམ་པའི་རབ་ཏུ་དབྱེ་བ་དབང་གི་དོན་སྤྱོད་པའི་རྣམ་གཞག དབང་པོའི་རྣམ་དག་ངག་གི་བརྡའོ། །དང་པོ་ལ་གཉིས། མདོར་བསྟན་དང་རྒྱས་བཤད་དོ། །དེ་ལ་གཉིས། ཞུས་པ་དང༌། ལན་ནོ། །དེ་ལ་གསུམ། ཤེས་པར་བྱ་བ་སྡོམ་པའི་རྣམ་གཞགཤེས་པར་བྱེད་པའི་ཐབས་དབང༌། དེས་དྲི་མ་བཞི་སྦྱོང་བའི་ཚུལ་ལོ། །དང་པོ་ལ་གསུམ ༑ གང་དུ་སྐྱེ་བའི་གནས། ཇི་ལྟར་སྐྱེ་བའི་གོ་རིམ། དགའ་བ་བཞི་དང་སྦྱར་བའོ ༑ ༑ གཉིས་པ་ལ་གསུམ། མདོར་བསྟན་རྒྱས་བཤད། ཤིན་ཏུ་རྒྱས་བཤད་དོ།། དབང་གི་དོན་ལ་གསུམ། དབང་དངོས། དེའི་དམ་ཚིག དབང་གི་ཡེ་ཤེས་སོ། ། དང་པོ་ལ་གསུམ། དབང་གི་དགོས་པ།

ངེས་པའི་ཚིག སོ་སོའི་མཚན་ཉིད་དོ། ། དེ་ལ་བཞི། རྡོ་རྗེ་སློབ་དཔོན། གསང་བ། ཤེས་རབ་ཡེ་ཤེས། དབང་བཞི་པའོ། ། གསུམ་པ་ལ་གསུམ། ཤེས་རབ་གཏད་པ། སློབ་མའི་བྱ་བ། ཡེ་ཤེས་སྐྱེ་བའི་དུས་སོ ༑ ༑ གཉིས་པ་ལ་གཉིས། མདོར་བསྟན་དང༌། རྒྱས་བཤད་དོ། །དེ་ལ་གཉིས། གསོལ་བ་གདབ་པ་དང༌། མཆོད་པའོ། །དབང་བཞི་པ་ལ་གསུམ། ལམ་དུ་བྱེད་པའི་བཞི་པ། ཚིག་གི་བཞི་པ། མངོན་དུ་བྱེད་པའི་ཐབས་སོ། །དེ་ལ་གཉིས། མདོར་བསྟན་དང༌། རྒྱས་བཤད་དོ། །དེ་ལ་གཉིས། ཞུས་པ་དང༌། ལན་ནོ། །དེ་ལ་གཉིས། ཐབས་ཀྱི་ངེས་ཚིག་དང༌། ཐབས་དངོས་སོ། །དམ་ཚིག་ལ་གཉིས། ཞུས་པ་དང༌། ལན་ནོ། །དེ་ལ་གཉིས། །སྒྲ་ཇི་བཞིན་པ་དང༌། ཇི་བཞིན་མ་ཡིན་པའོ ༑ ༑ དབང་གི་ཡེ་ཤེས་ལ་གཉིས། ཞུས་པ་དང༌། ལན་ནོ། །དེ་ལ་གསུམ། ཆོས་ཅན་སྣ་ཚོགས། ཆོས་ཉིད་སྐྱེ་མེད། ངོ་བོ་ཟུང་འཇུག་གོ །དེ་ལ་གཉིས། སྣང་ལ་རང་བཞིན་མེད་པ་དང༌། རྟེན་འབྲེལ་ལོ། །སྤྱོད་པ་ལ་བཞི། མཆོད་པས་

མཉེས་པར་ ¡Ã བྱ་བ་ ( ¡¶ ཞ ¡· - བྱ་བ ) ། དོན་ཟབ་མོ་མཉན་པར་གདམས་པ། གུས་པས་མཉན་པའི་ཚུལ། སྤྱོད་པ་དངོས། ཇི་ལྟར་བྱ་བའོ། །དབང་པོའི་རྣམ་དག་ལ་གཉིས ༑ ཞུས་པ་དང༌། ལན་ནོ། །དེ་ལ་གཉིས། དག་པ་དངོས་དང༌། དེའི་ཕན་ཡོན་ནོ། །ངག་གི་བརྡ་ལ་གཉིས། ཞུས་པ་དང༌། ལན་ནོ། །དེ་ལ་གཉིས། མཉན་པར་གདམས་པ་དང༌། དོན་དངོས་སོ། །དེ་ལ་གཉིས། བརྡ་དངོས་དང༌། དེ་ གཟུང་བར་གདམས་པའོ། །དང་པོ་ལ་གཉིས། ཚོགས་ཀྱི་འཁོར་ལོ་ལ་ཉེ་བར་ མཁོ་བའི་བརྡ་དང༌།དཀྱིལ་འཁོར་འཁོར་ལོའི་བརྡའོ། །བརྡ་གཟུང་བར་གདམས་པ་ལ་གཉིས། གུས་པ་བསྐྱེད་པར་གདམས་པ་དང༌། མ་བཟུང་བའི་ཉེས་དམིགས་སོ ༑ ༑ ལེའུ་གསུམ་པའོ།། །།ལེའུ་བཞི་པ་ལ་གཉིས། དོན་དངོས་དང༌། ལེའུའི་མིང་ངོ༌། །དངོས་ལ་གཉིས ༑ ཞུས་པ་དང༌། ལན་ནོ། །དེ་ལ་གཉིས། ཞུས་པ་དང་རྗེས་སུ་འབྲེལ་བའི་ལན་དང༌། བརྟག་པ་དང་པོ་དང་འདས་མ་ཐག་པའི་ཐུན་མོང་གི་གསལ་བྱེད་དོ།། དང་པོ་ལ་བཞི། གླུ་གར་ཇི་ལྟར་བྱ་བ། ཕྱག་རྒྱའི་དོན། ལྷ་མོ་རྣམས་ཀྱི་ས་བོན། རྫོགས་རིམ་རྒྱས་པར་བཤད་པའོ། །དང་པོ་ལ་བཞི། གླུ་གར་དངོས། ལྷའི་རྣལ་འབྱོར ༑ ཕན་ཡོན། དངོས་གྲུབ་ཀྱི་རྟགས་སོ། །ཕྱག་རྒྱའི་དོན་ལ་གསུམ། ཕྱག་རྒྱའི་དགོས་པ། རྒྱས་མ་བཏབ་པའི་ཉེས་དམིགས། གང་གིས་གང་ལ་རྒྱས་ འདེབས་པའི་ཚུལ་ལོ། །རྫོགས་རིམ་རྒྱས་པར་བཤད་པ་ལ་ ( ¡¶ ཞ ¡· - ལ་ ) གསུམ། ཡེ་ཤེས་ཀྱི་རྟེན། དཀྱིལ་འཁོར་གྱི་རྣམ་དག ཞུས་པ་དང༌། ¡Ã ལན་ ( ¡¶ ཞ ¡· - ལན་ ) གཉིས་ཀྱིས་དེ་ལས་བྱུང་བའི་བྱང་ཆུབ་ཀྱི་སེམས་མི་སྤང་བ། དེ་མངོན་དུ་བྱེད་པའི་ཐབས་སོ། །དང་པོ་ལ་གསུམ། རྩ་རྣམས་ལྷ་མོ་བཅོ་ལྔའི་ ¡Ã ངོ་བོར་ ( ¡¶ ལུ ¡· - ངོ་བོར་ ) དག་པ། བཅུ་དྲུག་པ་མ་བསྟན་པའི་རྒྱུ་མཚན། དེ་ཉིད་ཡབ་ཀྱི་ངོ་བོར་དག་པའོ། །མངོན་དུ་བྱེད་པའི་ཐབས་ལ་གཉིས། ཞུས་པ་དང༌། ལན་ནོ། །དེ་ལ་གསུམ ༑ མདོར་བསྟན། རྒྱས་བཤད། སྡོམ་པའི་དབྱེ་བས་ ¡Ã ཤིན་ཏུ་ ( ¡¶ ཞ ¡· - ཤིན་ཏུ་ ) རྒྱས་བཤད་དོ། །གཉིས་པ་ལ་གཉིས། དཀྱིལ་འཁོར་འཁོར་ལོ་དང༌།

རང་བྱིན་བརླབ་བོ། །དང་པོ་ལ་ལྔ། ཀུན་རྫོབ་བྱང་ཆུབ་སེམས་ཀྱི་གནས། ཡེ་ཤེས་བདེན་པ་གཉིས་ཀྱི་རྣམ་གཞག རྟེན་ལས་ཀྱི་ཕྱག་རྒྱའི་མཚན་ཉིད། དེ་བསྟེན་པའི་ཐབས། བྱང་སེམས་མི་ཉམས་པར་བྱ་བ་འཐད་པ་དང་བཅས་པའོ། །རང་བྱིན་བརླབ་ལ་ལྔ། དོན་དམ་བྱང་ཆུབ་སེམས་ཀྱི་གནས། ནང་གི་ཕྱག་རྒྱའི་མཚན་ཉིད ༑ དེའི་བདེ་བ་ལ་ལོངས་སྤྱད་པ། མདོར་རྒྱས་གཉིས་ཀྱིས་དངོས་གྲུབ་ཀྱི་རྒྱུར་ཡུལ་ ( ¡¶ ཞ ¡· - ཡུལ་ ) དྲུག་ལ་རྒྱས་གདབ་པ། རང་བྱུང་གི་ཡེ་ཤེས་ཉིད་གཏན་ལ་དབབ་པའོ། །དེ་ལ་གཉིས། མདོར་བསྟན་དང༌། རྒྱས་བཤད་དོ། །གསུམ་པ་སྡོམ་པའི་རབ་ཏུ་དབྱེ་བ་ལ་གཉིས། ཞུས་པ་དང༌། ལན་ནོ། །དེ་ལ་གཉིས། མདོར་བསྟན་དང༌། རྒྱས་བཤད་དོ། །དེ་ལ་གསུམ། སྙོམས་འཇུག་གི་ཐབས་ནང་དུ་བཞག་པ། འཁོར་ལོ་བཞི་ལ་ཆོས་ཐམས་ཅད་བཞག་པ། སེམས་ཅན་རྣམས་སངས་རྒྱས་སུ་བསྟན་པའོ། །གཉིས་པ་ལ་གསུམ། འཁོར་ལོ་རྣམས་ལ་སྐུ་གསུམ་དུ་བཞག་པ། འབྲས་བུ་བཞིར་བཞག་པ། སྡེ་བ་བཞིར་བཞག་པའོ། །དང་པོ་ལ་གསུམ ༑ མདོར་བསྟན། རྒྱས་བཤད། ཤིན་ཏུ་རྒྱས་བཤད་དོ། །འབྲས་བུ་བཞིར་བཞག་པ་ལ་གཉིས། མདོར་བསྟན་དང༌། རྒྱས་བཤད་དོ། །སེམས་ཅན་རྣམས་སངས་རྒྱས་སུ་བསྟན་པ་ལ་གཉིས། ཆོས་ཅན་འདྲ་བ་དང༌། ཆོས་ཉིད་ ¡Ã དབྱེར་མེད་པས་ ( ¡¶ ཞ ¡· - དབྱེར་མེད་པས་ ) སངས་རྒྱས་སུ་བསྟན་པའོ། །དང་པོ་ལ་གཉིས། ཆོས་མཐུན་སྦྱར་བ་དང༌། དེ་ལ་ལྷ་མོ་ངོ་མཚར་བས་བརྒྱལ་བའོ། །ཆོས་ཉིད་དབྱེར་མེད་པ་ལ་གཉིས། བརྒྱལ་བ་ ( ¡¶ ཞ ¡· + ལས་ ) བསླངས་ནས་མཉན་པར་གདམས་པ་དང༌། དོན་དངོས་སོ། །དེ་ལ་གཉིས། གསུངས་པ་དང་མཐུན་པར་བསྔགས་པ་གཉིས་ཀྱིས་རང་བཞིན་སངས་རྒྱས་ཡིན་ཡང་གནས་སྐབས་སེམས་ཅན་དུ་མི་འགལ་བ་དང༌། བཅིངས་པ་གྲོལ་བའི་ཁྱད་པར་བཞག་པའོ། །དེ་ལ་གཉིས་མདོར་བསྟན་དང༌། རྒྱས་བཤད་དོ། །དེ་ལ་ལྔ། སེམས་ཀྱི་རང་བཞིན་སངས་རྒྱས་སུ་བསྟན་པ། སེམས་ལས་ཕྱི་རོལ་ན་སངས་རྒྱས་མེད་པ། གྲོལ་བྱེད་ཀྱི་ལམ་ཤེས་པའི་ཕན་ཡོན། ¡Ã མི་ཤེས་པའི་ཉེས་དམིགས།

ལམ་གྱི་རང་བཞིན་དང་འབྲས་བུའོ། །ཐུན་མོང་གི་གསལ་བྱེད་ལ་བཞི། ལྷ་མོ་བརྒྱད་ཀྱི་རིགས་བདག་ལ་ཐེ་ཚོམ་བསལ་བ། གཏོར་མའི་ཆོ་ག ཞུས་ལན་གྱིས་ལྷ་མོ་གསུམ་གྱི་རིགས་བདག འདེབས་བྱེད་རིགས་བདག་གི་དབྱེ་བསྡུའོ། །དང་པོ་ལ་གཉིས། མཚམས་མ་བཞིའི་རིགས་བདག་ལ་ཞུས་ལན་དང༌། ཕྱོགས་མ་བཞི་དེ་དང་མཚུངས་པའོ། །གཏོར་མ་ལ་གཉིས། ཞུས་པ་དང༌། ལན་ནོ། །དེ་ལ་གསུམ། ཇི་ལྟར་གསུངས་པའི་ཚུལ་དགོས་པ་དང་བཅས་པ། གང་གསུངས་པའི་སྔགས་དངོས ༑ གནས་སྐབས་ཀྱི་ཕན་ཡོན་ནོ། །རིགས་བདག་གི་ ( ¡¶ ཞ ¡· བསྟན་ནོ། །ལྷ་མོ་གསུམ་གྱི་རིགས་བདག་ལ་གཉིས། ཞུས་པ་དང༌། ལན་ནོ། །རིགས་ཀྱི་ ) དབྱེ་བསྡུ་ལ་གཉིས། མཉན་པར་གདམས་པ་དང༌། དོན་དངོས་སོ། །ལེའུ་བཞི་པའོ།། །།ལེའུ་ལྔ་པ་ལ་གཉིས། དོན་དངོས་དང༌། ལེའུའི་མིང་ངོ༌། །དང་པོ་ལ་གསུམ ༑ སྐུ་མངོན་པར་འབྱུང་བ་བསྐྱེད་རིམ། གསུང་མངོན་འབྱུང་རྩ་བའི་སྔགས། ཐུགས་མངོན་འབྱུང་དབང་གི་ཡེ་ཤེས་སོ། །དང་པོ་ལ་གཉིས། ཞུས་པ་དང༌། ལན་ནོ། །དེ་ལ་གཉིས། ཇི་ལྟར་གསུངས་པའི་ཚུལ་དང༌། གང་གསུངས་པའི་དོན་ནོ ༑ ༑ དེ་ལ་གཉིས། རྟེན་བསྐྱེད་པ་དང༌། བརྟེན་པ་བསྐྱེད་པའོ། །དེ་ལ་གསུམ། དཀྲོངས་བསྐྱེད། ས་བོན་ལས་བསྐྱེད་པ། ཐུན་མོང་གི་ཆོས་སོ། །དང་པོ་ལ་བཞི། རྒྱུ་རྡོ་རྗེ་འཛིན་པ་བསྐྱེད་པ། འཁོར་གྱི་ལྷ་མོ་དབྱུང་བ། ཞུ་བ་ལ་ ( ¡¶ ཞ ¡· - ལ་ ) གླུས་བསྐུལ་བ། འབྲས་བུ་རྡོ་རྗེ་འཛིན་པ་བཞེངས་པའོ། །ས་བོན་ལས་བསྐྱེད་པ་ལ་གསུམ ༑ རྒྱུ་རྡོ་རྗེ་འཛིན་པའི་ས་བོན། ལྷ་མོ་རྣམས་ཀྱི་ས་བོན། འབྲས་བུ་རྡོ་རྗེ་འཛིན་པའི་ས་བོན་ནོ། །ཐུན་མོང་གི་ཆོས་ལ་གསུམ། ལྷ་མོ་རྣམས་ཀྱི་ཕྱག་མཚན། ཁ་དོག་ ( ¡¶ ལུ ¡· + དང༌། ) གདན་ནོ། །གཞལ་ཡས་གདན་དང་རྒྱུ་ཡི་གཙོ། །ས་བོན་ཕྱོགས་དང་ཕྱག་མཚན་མདོག །གླུས་བསྐུལ་ས་བོན་འབྲས་བུ་བཞེངས། །ཕྱག་མཚན་ཉམས་དགུ་འཁྲུག་ཅན་གྱིའོ། །གསུང་མངོན་འབྱུང་ལ་གཉིས། ཞུས་པ་དང་ ༑ ལན་ནོ། །དེ་ལ་གསུམ། མཉན་པར་གདམས་པ། ཆེ་བ་བརྗོད་པ།

དོན་དངོས་སོ། །དེ་ལ་གསུམ། སྔོན་བྱུང་གི་རྣམ་འཕྲུལ། རྗེས་འཇུག་གིས་ཇི་ལྟར་བསྒྲུབ་པ། སྔགས་དངོས་ཚིགས་སུ་བཅད་པས་བཏུ་བའོ། །ཐུགས་མངོན་འབྱུང་ལ་གཉིས། ཞུས་པ་དང༌། ལན་ནོ། །དེ་ལ་གསུམ། དཀྱིལ་འཁོར་གྱི་བྱ་བ། དེར་སློབ་མ་གཞུག་པ། དབང་བསྐུར་བའོ། །དང་པོ་ལ་གཉིས། ཇི་ལྟར་གསུངས་པའི་ཚུལ་དང༌། གང་གསུངས་པའི་དོན་ནོ། །དེ་ལ་ལྔ། དཀྱིལ་འཁོར་གྱི་མཚན་ཉིད། རྡུལ་ཚོན། མཚན་མ་དགོད་པ། བུམ་པ་དབུལ་བ། དཀྱིལ་འཁོར་བསྒྲུབ་པའི་རྟེན་རིག་མ་བསྟེན་པའོ། །བཞི་པ་ལ་གཉིས། བུམ་པ་བཤམ་ཚུལ་དང༌། རྒྱས་པར་གཞན་དུ་ཤེས་པར་བྱ་བའོ། །རིག་མ་བསྟེན་ཚུལ་ལ་གཉིས་དང༌། གང་བསྟེན་པའི་རིག་མ་དང༌། ཇི་ལྟར་བསྟེན་པའི་ཚུལ་ལོ། །དང་པོ་ལ་གཉིས། མཚན་ཉིད་དང༌། རབ་ཏུ་དབྱེ་བའོ། །གཉིས་པ་བསྟེན་ཚུལ་ལ་གསུམ། བསྟེན་ཚུལ་མདོར་བསྟན་པ། ( ¡¶ ཞ ¡·¡¶ ལུ ¡· + བསྟེན་པའི་བྱ་བ། ) བསྟེན་ཚུལ་རྒྱས་བཤད་དོ།། དབང་བསྐུར་བ་ལ་གསུམ། དབང་སྤྱིར་བསྟན་པ། ཚིག་གི་བཞི་པ། ཤེས་རབ་ཡེ་ཤེས་རྒྱས་པར་བཤད་པའོ། །དེ་ལ་གསུམ། ཡེ་ཤེས་སྐྱེ་བའི་དུས། ཞུས་ལན་གཉིས་ཀྱི་ཡེ་ཤེས་ཀྱི་མཚན་ཉིད་མ་ནིང་གི་དབང་ངོ༌། །དེ་ལ་གཉིས། ཇི་ལྟར་བྱ་བའི་ཐབས་དང༌། དེ་ལས་བྱུང་བའི་ཡེ་ཤེས་བརྗོད་བྲལ་དུ་བསྟན་པའོ། །ལེའུ་ལྔ་པའོ ༑༑ ༑༑ ལེའུ་དྲུག་པ་ལ་གཉིས། དོན་དངོས་དང༌། ལེའུའི་མིང་ངོ༌། །དངོས་ལ་གཉིས ༑ ཕྱག་རྒྱའི་དགོས་པ་དང༌། བྲིས་སྐུའི་ཆོ་གའོ། །དང་པོ་ལ་གཉིས། ཇི་ལྟར་གསུངས་པའི་ཚུལ་དང༌། གང་གསུངས་པའི་དོན་ནོ། །བྲིས་སྐུ་ལ་གཉིས། མཆོད་ནས་ཞུས་པ་དང༌། ལན་ནོ། །དེ་ལ་གསུམ། གང་གིས་བྲི་བའི་གང་ཟགགང་བྲི་བའི་རྣམ་པ། ཇི་ལྟར་བྲི་བའི་ཚུལ་ལོ། །དེ་ལ་ལྔ། བྲི་བའི་རྐྱེན་ཚོན་དང་པིར ༑ བྲི་བའི་གཞི་རས། ནམ་བྲི་བའི་དུས། ཆོ་གའི་རིམ་པ། གྲོགས་དང་ལྷན་ཅིག་དྲི་བའོ། །ལེའུ་དྲུག་པའོ།། །།ལེའུ་བདུན་པ་ལ་གཉིས། དོན་དངོས་དང༌། ལེའུའི་མིང་ངོ༌། །དངོས་ལ་གཉིས ༑ མི་འབྲལ་བའི་དམ་ཚིག་གླེགས་བམ་དང༌།

བཟའ་བའི་དམ་ཚིག་ཚོགས་ཀྱི་འཁོར་ལོའོ། །དང་པོ་ལ་གཉིས། ཞུས་པ་དང༌། ལན་ནོ། དེ་ལ་གཉིས། མཉན་པར་གདམས་པ་དང༌། དོན་དངོས་སོ། དེ་ལ་གསུམ། ཇི་ལྟར་བྲི་བའི་ཚུལ། གང་ལ་བསྟན་པ་དང་མི་བསྟན་པའི་བྱེ་བྲག ལམ་དུ་ཇི་ལྟར་བཟུང་བའོ། །ཚོགས་ཀྱི་འཁོར་ལོ་ལ་གཉིས། ཇི་ལྟར ་གསུངས་ པའི་ཚུལ་དང༌། གང་གསུངས་པའི་དོན་ནོ།། དེ་ལ་གཉིས། མཉན་པར་གདམས་པ་དང༌། དོན་དངོས་སོ། །དེ་ལ་གཉིས། དགོས་པ་དང༌། ཇི་ལྟར་བྱ་བའོ། །དེ་ལ་དྲུག གང་དུ་བྱ་བའི་གནས། དེའི་དུས་ཀྱི་གདན ༑ ཇི་ལྟར་འཁོད་པའི་ཚུལ། གང་བསྟེན་པའི་བཟའ་བ། ཚིམ་པ་དྲུག་པ་ཕན་ཡོན་དང་བཅས་པ། བླ་མ་ལ་རིམ་གྲོ་བྱ་བའི་ཚུལ་ལོ། །ལེའུ་བདུན་པའོ།། །།ལེའུ་བརྒྱད་པ་ལ་གཉིས། དོན་དངོས་དང༌། ལེའུའི་མིང་ངོ༌། །དངོས་ལ་གསུམ ༑ པད་མ་ཅན་གྱི་མཚན་ཉིད། སྨོན་ལམ་ཇི་ལྟར་གདབ་པ། སྐལ་བ་མེད་པ་རིམ་གྱིས་འཇུག་པའོ། །དང་པོ་ལ་གཉིས། ཞུས་པ་དང༌། ལན་ནོ། །དེ་ལ་གསུམ ༑ ལུས་དང་སྤྱོད་ལམ་གྱི་མཚན་ཉིད། དེའི་མིང༌། བསྟེན་པའི་ཕན་ཡོན་ནོ ༑ ༑ སྨོན་ལམ་ལ་གཉིས། ཞུས་པ་དང༌། ལན་ནོ། །རིམ་གྱིས་འཇུག་པ་ལ་གཉིས ༑ ཞུས་པ་དང༌། ལན་ནོ། །དེ་ལ་གཉིས། ཇི་ལྟར་བསླབ་པའི་རིམ་པ་དང༌། དེ་ལྟར་བསླབས་པའི་ཕན་ཡོན་ནོ། །དང་པོ་ལ་གཉིས། ཐུན་མོང་གི་ཐེག་པ་ ¡Ã ལ་བསླབ་པ་ ( ¡¶ ལུ ¡· - ལ་བསླབ་པ་ ) དང༌། ཐུན་མོང་མ་ཡིན་པའི་ཐེག་པ་ལ་བསླབ་པའོ ༑ ༑ དང་པོ་ལ་གཉིས། སྤྱོད་པ་རིམ་པ་ཅན་དང༌། ལྟ་བ་རིམ་པ་ཅན་ནོ། ། ལེའུ་བརྒྱད་པའོ།། །།ལེའུ་དགུ་པ་ལ་གཉིས། དོན་དངོས་དང༌། ལེའུའི་མིང་ངོ༌། །དངོས་ལ་གསུམ ༑ མངོན་སྤྱོད་ཀྱི་ཕྲིན་ལས། ལྷའི་རྣམ་དག སྔགས་བཏུ་བའོ། །དང་པོ་ལ་གཉིས ༑ ཁ་སྦྱོར་འབྱེད་པ་དང༌། རྡོ་རྗེ་མེ་ཁབ་བོ། །དང་པོ་ལ་གཉིས། བཤད་པར་དམ་བཅའ་བ་དང༌། དོན་དངོས་སོ། །དེ་ལ་ལྔ། ཏིང་ངེ་འཛིན་གྱིས་ལས་སུ་བསྟན་པ། ཆོ་ག་དངོས། བསྒྲལ་བའི་ཡུལ། སྔོན་དུ་འགྲོ་བའི་བྱ་བ། བསམ་པའི་ཁྱད་པར་རོ། །རྡོ་རྗེ་མེ་ཁབ་ལ་གཉིས། ཆོ་ག་དངོས་དང༌། ཏིང་ངེ་འཛིན་གྱི་ལས་སུ་བསྟན་པའོ།

།རྣམ་དག་ལ་གཉིས། བཤད་པར་དམ་བཅའ་བ་དང༌། དོན་དངོས་སོ། ། ¡Ã དེ་ལ་གསུམ། ( ¡¶ ཞ ¡· དེ་ལ་ལྔ ) ཐབས་ཀྱིས་ཟིན་པ་དང་མ་ཟིན་པའི་ཁྱད་པར། ཕན་ཡོན་དང་བཅས་ཏེ་མཉན་པར་གདམས་པ། རྣམ་དག་དངོས་སོ།། སྔགས་བཏུ་བ་ལ་གཉིས། ཞུས་པ་དང༌། ལན་ནོ། །དེ་ལ་གཉིས། མཉན་པར་གདམས་པ་དང༌། དོན་དངོས་སོ། དེ་ལ་བདུན། ལས་ཀྱི་སྔགས་བདུན། ཀུ་རུ་ཀུ་ལླེ ༑ ཧེ་རུ་ཀ་བཞི། གྲོང་ཁྱེར་དཀྲུག་པ། ས་སྦྱང་བ། ཁ་ཟས་བྱིན་གྱིས་བརླབ་པ། གཏོར་མའི་སྔགས་སོ། །ལེའུ་དགུ་པའོ།། །།ལེའུ་བཅུ་པ་ལ་གཉིས། དོན་དངོས་དང༌། ལེའུའི་མིང་ངོ༌། །དངོས་ལ་གཉིས ༑ བཟླས་པའི་ཡུལ་ཕྲེང་བ་དང༌། དེའི་དུས་ཀྱི་ཁ་ཟས་སོ། །དང་པོ་ལ་གཉིས ༑ མཚམས་སྦྱར་བ་དང༌། ཕྲེང་བའི་རྒྱུའོ། །བཟའ་བ་ལ་གཉིས། ལས་སོ་སོའི་བཟའ་བ་དང༌། ཐུན་མོང་གི་བཟའ་བའོ། །ལེའུ་བཅུ་པའོ།། །།ལེའུ་བཅུ་གཅིག་པ་ལ་གཉིས། དོན་དངོས་དང༌། ལེའུའི་མིང་ངོ༌། །དངོས་ལ་གཉིས། རྒྱུའི་རྒྱུད་རིགས་ལ་ལྟོས་པ་དང༌། ཕྱག་རྒྱ་བསྟེན་པའི་ཚུ་ལ་ལོ། །དང་པོ་ལ་གཉིས། ཞུས་པ་དང༌། ལན་ནོ། །དེ་ལ་གཉིས། མཉན་པར་གདམས་པ་དང་ ༑ དོན་དངོས་སོ། །དེ་ལ་གསུམ། མཚན་མའི་རྟགས། ཁ་དོག་གི་རྟགས། སྐུ་གསུང་ཐུགས་ཀྱི་དམ་ཚིག་གོ །ཕྱག་རྒྱ་བསྟེན་པའི་ཚུལ་ལ་གཉིས། མཆོད་པས་མཉེས་ཏེ་མཉན་པར་གདམས་པ་དང༌། དོན་དངོས་སོ། །དེ་ལ་གསུམ། གང་དུ་བསྟེན་པའི་གནས། ཇི་ལྟར་བསྟེན་པའི་ཚུལ། བྱང་ཆུབ་ཀྱི་སེམས་བསྒྲུབ་པའི་རིམ་གྲོའོ། །ལེའུ་བཅུ་གཅིག་པའོ།། །།ལེའུ་བཅུ་གཉིས་པ་ལ་གསུམ། དབང་ ¡Ã བཞིའི་ ( ¡¶ ཞ ¡·¡¶ ལུ ¡· གི་ ) དོན། མཁའ་གསང་བྱིན་གྱིས་བརླབ་པའི་སྔགས། སྐུ་གསུང་ཐུགས་བྱིན་གྱིས་བརླབ་པའོ ༑ ༑ དངོས་ལ་གཉིས། མཚམས་སྦྱར་བ་དང༌། སོ་སོའི་དོན་ནོ། །དེ་ལ་བཞི། བུམ་དབང༌། གསང་དབང༌། ཤེས་རབ་ཡེ་ཤེས། དབང་བཞི་པའོ། །ལེའུ་བཅུ་གཉིས་པའོ།། །།བརྟག་པ་རྣམ་པ་གཉིས་ལྡན་ཞིང༌། །ལེའུ་ཉི་ཤུ་རྩ་གསུམ་པ། །ཚིགས་བཅད་བདུན་བརྒྱ་ལྔ་བཅུ་པའི། །བསྡུས་དོན་རྫོགས་པར་བསྟན་ཟིན་ཏོ།།

།། རྣལ་འབྱོར་བླ་མ་གཉིས་སུ་མེད་རྒྱུད་ཀྱེ་ཡི་རྡོ་རྗེ་བསྡུས་པའི་དོན། །བླ་མ་རྣམས་ཀྱིས་གསལ་བར་མཛད་ཕྱིར་བདག་གིས་ལྷག་པར་ཅི་བྱར་ཡོད། །དེ་ལྟ་མོད་ཀྱིས་བློ་དམན་རྣམས་ཀྱིས་གཟུང་སླའི་དོན་དུ་ཆེས་ཉུང་བར། །སྦྱར་བ་འདི་ལ་བདག་བློའི་ཉེས་གང་དེ་ལ་བླ་མའི་ཚོགས་བཟོད་མཛོད། །དགེ་བ་གང་བསྐྲུན་དེས་ནི་བདག་གིས་འཕགས་པའི་བློ་གྲོས་མཆོག་ཐོབ་ནས། །ཆོས་ཀྱི་རྒྱལ་མཚན་ལེགས་པར་བསྒྲེང་ཞིང་ཚོགས་གཉིས་དཔལ་འབྱོར་བཟང་པོ་ཡིས། །ནག་པོའི་རྩ་ལག་ཡིད་ཀྱི་སྲུབ་ཤིང་སྡེ་དང་བཅས་པའི་དཔལ་བཅོམ་ནས། །རྡོ་རྗེ་འཛིན་དགའ་བའི་ཚལ་དུ་སྐུ་བཞིའི་དཔལ་ལ་སྤྱོད་པར་ཤོག ། ¡Ã དཔལ་ཀྱེའི་རྡོ་རྗེའི་བསྡུས་པའི་དོན་འཕགས་པས་ཤིང་མོ་ཡོས་བུའི་ལོ་ལ་སྦྱར་བའོ།། །། ( ¡¶ ཞ ¡· ཚུལ་འདི་འཕགས་པའི་མིང་ཅན་གྱིས། །ཤིང་མོ་ཡོས་བུའི་ལོ་ལ་སྦྱར། །ལ་ལ་དག་ན་མི་འདྲ་བའི། །ཚུལ་ལ་བློ་གསལ་རྣམས་ཀྱིས་དཔྱོད། །བུ་སྔོན་དུ་འགྲོ་བའི་ལུགས་སུ་བྱས་ནས་ཉུང་བ་ཡིན་ཏེ། གོ་སླ་བའི་དོན་དུ་རྗེས་སུ་བྱས་པ་ཡིན། རྫོགས་སོ།། །།དགེའོ།། ¡¶ ལུ ¡· - དཔལ་ཀྱེའི་་་་་་་སྦྱར་བའོ། ། ) ༄༅། ། ( ¡¶ ཞ ¡· + རྩ་ ) རྒྱུད་ཀྱི་མངོན་པར་རྟོགས་པ་ལྗོན་ཆུང་ ( ¡¶ ཞ ¡· + མན་ངག་གི་མཛོད་ ) བཞུགས་སོ། ། ༄༅། །ཕྱོགས་བཅུའི་དེ་བཞིན་གཤེགས་པ་ཐམས་ཅད་ཀྱི་ངོ་བོ་དཔལ་ལྡན་བླ་མ་དམ་པ་རྣམས་ཀྱི་ཞབས་ཀྱི་པད་མོ་དྲི་མ་མེད་པ་ལ་ཕྱག་འཚལ་ལོ།། འདིར་མངོན་པར་རྟོགས་པ་འབྲས་བུའི་རྒྱུད་དང་འབྲེལ་པས། མཐར་ཐུག་གི་འབྲས་བུ་འགྲུབ་པའི་ངོ་མཚར་གྱི་ལྟས་དང་འབྲས་བུ་དངོས་གཉིས་ལས། ངོ་མཚར་གྱི་ལྟས་ནི། སཾ་པུ་ཊ་ལས། གང་དུ་རིག་པའི་སྐྱེས་བུ་གྲུབ་པ་དེར། །འདི་ལྟ་བུ་ཡི་ཕུན་སུམ་ཚོགས་འབྱུང་སྟེ། །ས་ཆེན་འདི་ནི་དགའ་ཞིང་རངས་ལ་མགུ། ། ཞེས་བྱ་བ་ལ་སོགས་པ་གསུངས་པས། ( ¡¶ ཞ ¡· + དེ་ལ་གཉིས་ཡོད་པའི་དང་པོ་རང་ལ་འབྱུང་བ་ལ་གཉིས་ལས་ཕྱི་རོལ་དུ་འབྱུང་བ་ནི་དེ་བཞིན་གཤེགས་པ་རྣམས་ཀྱི་ས་རང་ལ་ནུབ་པ་དང༌།

ཆེད་དུ་བརྗོད་པ་དང་ལྷ་མི་རྣམས་ཀྱིས་མཆོད་པ་ལ་སོགས་པའོ། །ནང་དུ་འབྱུང་བ་ནི་ཤེས་རབ་ཀྱི་རྩ་མཛེས་པའི་སྤྱི་བོར་རླུང་སེམས་ཤིན་ཏུ་དྭངས་པའི་ནང་དུ་ཁམས་གསུམ་ཐམས་ཅད་མེ་ལོང་གི་གཟུགས་བརྙན་དང་འདྲ་བར་མཐོང་བའོ། །གཉིས་པ། ) སེམས་ཅན་གཞན་ལ་འབྱུང་བའི་རྟགས་ལ་གཉིས་ལས། ཚར་གཅོད་པའི་རྟགས་ནི། བདུད་ཀྱི་དཀྱིལ་འཁོར་མོག་མོག་པོར་འགྱུར་བ་དང༌། བདུད་རྣམས་སྐྲག་ཅིང་ཞུམ་པར་མཛད་པ་ལ་སོགས་པ་འབྱུང༌། རྗེས་སུ་འཛིན་པའི་རྟགས ( ¡¶ ཞ ¡· + ནི ) ། གདུལ་བྱར་གྱུར་པ་རྣམས་ལ་ལོང་བས་གཟུགས་མཐོང་བ་དང༌། འོན་པས་སྒྲ་ཐོས་པ་དང༌། དབུལ་པོས་ནོར་རྙེད་པ་ལ་སོགས་པ་བདེ་ལེགས་སུ་གྱུར་པ་རྣམས་འབྱུང༌། འབྲས་བུ་དངོས་ལ། ཐེག་པ་ཆུང་ངུ་ལ་གྲགས་པ་དང༌། ཐེག་པ་ཆེན་པོ་ལ་གྲགས་པ་དང༌། གསང་སྔགས་ལ་གྲགས་པ་

( ¡¶ ཞ ¡· + དང་ ) གསུམ་ཡོད ( ¡¶ ཞ ¡· + པ་ལས ) ། དེ་ལ་ཐེག་པ་ཆུང་ངུ་ལ་གྲགས་པ་ནི་ཉན་ཐོས་པ་རྣམས་ན་རེ་སངས་རྒྱས་ ( ¡¶ ཞ ¡· + རྣམས་ ) ལ་རྣམ་པར་སྨིན་པ་གཟུགས་ཀྱི་སྐུ་མཚན་དཔེས་བརྒྱན་ཞིང༌། ཡོན་ཏན་དང་ཕྲིན་ལས་ཀྱི་ཆེ་བ་དེ་ཡིན་ལ། དེ་ཉན་ཐོས་དང༌། རང་སངས་རྒྱས་ལས་ཁྱད་པར་འཕགས་ལ། རྣམ་པར་གྲོལ་བ་ཆོས་ཀྱི་སྐུ། མྱ་ངན་ལས་འདས་པའི་དབྱིངས་སུ་ཞི་ནས་འཁོར་བ་རྒྱུ་འབྲས་དང་ བྲལ་བ་ ¡Ã དེ ( ¡¶ ཞ ¡· ཡིན་ཏེ ) ། འཕགས་པ་གསུམ་ཀ་འདྲ་བར་འདོད་པ་ཡིན་ནོ། ། ཐེག་པ་ཆེན་པོ་ལ་གྲགས་པ་ལ། སློབ་དཔོན་ཀླུ་སྒྲུབ་ལ་སོགས་པ་འགའ་ཞིག་གཟུགས་སྐུ་དང༌། ཆོས་སྐུ་གཉིས་སུ་འདུ་བར་བཞེད་དེ། གསེར་འོད་དམ་པ་དང་ ༑ མདོ་སྡེ་རྒྱན་ལས་སྐུ་གསུམ་དུའང་གསུངས། མངོན་རྟོགས་རྒྱན་གྱི་རྗེས་སུ་འབྲངས་ནས། སློབ་དཔོན་སེང་གེ་བཟང་པོ་སྐུ་བཞིར་ཡང་བཞེད་དེ། དེ་དག་ཐམས་ཅད་གདུལ་བྱ་ལ་སྣང་བ་གཟུགས་ཀྱི་སྐུ་ལ་སྣང་བ་དང་འགྱུར་བ་ཡོད་ཀྱང་ ༑ རང་གི་ངོ་བོ་རང་རྒྱུད་ཀྱིས་བསྡུས་པ་ལ་དབྱེ་བ་དང༌། དུས་ཀྱི་འགྱུར་བ་མེད་པར་མཐུན་པ་ཡིན་ནོ། །གསང་སྔགས་ལ་གྲགས་པ་ལ། རྡོ་རྗེ་ཐེག་པ་སྤྱི་ལ་གྲགས་པ་དང་རྩ་བ་དང་བཤད་པའི་རྒྱུད་འདི་ཉིད་དུ་གྲགས་པ་གཉིས་ཡོད་པ་ལས ༑ སྤྱི་ལ་གྲགས་པ་ལ་ཡན་ལག་བདུན་ལྡན་དུ་འདོད་པ་དང༌། སྐུ་གསུམ་ཡན་ལག་བདུན་ལྡན་དུ་འདོད་པ་དང༌། སྐུ་གཉིས་ཡན་ལག་བཅུ་བཞིར་འདོད་པ་གསུམ་ཡོད་པ་ལས། ཡན་ལག་བདུན་དུ་འདོད་པ་ ¡Ã ལའང་ ( ¡¶ ཞ ¡· ནི ) ། སློབ་དཔོན་ངག་གི་དབང་ཕྱུག་གྲགས་པས། ལོངས་སྤྱོད་རྫོགས་དང་ཁ་སྦྱོར་བདེ་ཆེན་རང་བཞིན་མེད། །སྙིང་རྗེས་ཡོངས་གང་རྒྱུན་མི་འཆད་དང་འགོག་པ་མེད། །ཡན་ལག་བདུན་དང་ལྡན་པའི་སངས་རྒྱས་འདི་ཉིད་ནི། །བདག་འདོད་ཚད་མས་ཡོངས་བསྒོས་བློ་ཆེན་རྣམས་ཀྱང་འདོད། །ཅེས་གསུངས་པ་ལྟ་བུ་ཡིན་ལ། གཉིས་པ་སྐུ་གསུམ་ཡན་ལག་བདུན་ལྡན་ནི། ¡Ã སློབ་དཔོན་ ( ¡¶ ཞ ¡· - སློབ་དཔོན་ ) ངག་གི་དབང་ཕྱུག་གྲགས་པའི་རྗེས་སུ་འབྲང་བ་འགའ་ཞིག་གིས།

ཡན་ལག་བདུན་པོ་སྐུ་གསུམ་དུ་སྡུད་དེ། རང་བཞིན་མེད་པ་ཆོས་ཀྱི་སྐུས་བསྡུས། ལོངས་སྤྱོད་རྫོགས་པ་དང༌། ཁ་སྦྱོར་དང༌། བདེ་བས་རྒྱུད་ཡོངས་སུ་གང་བ་གསུམ་ལོངས་སྤྱོད་རྫོགས་པའི་སྐུས་བསྡུས། སྙིང་རྗེས་ཡོངས་སུ་གང་བ་དང༌། རྒྱུན་མི་འཆད་པ་དང༌། འགོག་པ་མེད་པ་གསུམ་སྤྲུལ་པའི་སྐུས་བསྡུས་པར་འདོད་ དོ ༑ ༑ གསུམ་པ་སྐུ་གཉིས་ཡན་ལག་བཅུ་བཞིར་འདོད་པ་ནི། སངས་རྒྱས་ཉིད་ཀྱི་རང་རྒྱུད་དོན་གྱི་སྐུ་ཡིན་ལ། དེ་ལ་མངའ་བའི་ཡན་ལག་བདུན་དོན་གྱི་ཡན་ལག་ཡིན་ཞིང༌། གདུལ་བྱ་ལ་སྣང་བའི་སྐུ་བརྡའི་སྐུ་ཡིན་ལ། དེ་ཉིད་ཡན་ལག་བདུན་དང་ལྡན་པར་སྣང་བ་ནི་བརྡའི་ཡན་ལག་བདུན་ ( ¡¶ ཞ ¡· - བདུན་ ) ཡིན་པས། དེ་ལྟར་ཡན་ལག་བཅུ་བཞི་པ་དོན་དང་བརྡའི་སྐུ་གཉིས་ཀྱིས་བསྡུས་པར་འདོད་པ་ཡིན་ནོ ༑ ༑ དོན་གཉིས་པ་རྩ་བ་དང་བཤད་པའི་རྒྱུད་འདི་ཉིད་ལ་གྲགས་པའི་འབྲས་བུ་ལ ༑ བཤད་བཞིའི་སྐུ་དང༌། འཆད་བྱེད་ཀྱི་ཡན་ལག་དང༌། སྐུ་དང་ཡན་ལག་བསྲེ་བ་གསུམ་ཡོད་པ་ལས། བཤད་གཞིའི་སྐུ་ནི་བརྟག་པ་གཉིས་པ་ལས། རྡོ་རྗེ་སེམས་དཔའ་དང༌། སེམས་དཔའ་ཆེན་པོ་དང༌། དམ་ཚིག་སེམས་དཔའ་དང༌། སྙིང་པོ་ཀྱེའི་རྡོ་རྗེ་ཞེས་བྱ་བ་གསུངས་པས། སངས་རྒྱས་ཀྱི་རང་བཞིན་སྤྲོས་པ་དང་བྲལ་བ་དང༌། ( ¡¶ ཞ ¡· - དང༌། ) ཆོས་ཀྱི་སྐུ་དང༌། ཡེ་ཤེས་ཆེན་པོ་ལས་བྱུང་བ། ཐེག་པ་མཆོག་གི་བྱང་ཆུབ་སེམས་དཔའ་ཆེན་པོ་རྣམས་ཆོས་ཀྱི་ཚིམ་པར་མཛད་ལ ༑ ( ¡¶ ཞ ¡· པ་ ) ལོངས་སྤྱོད་རྫོགས་པའི་སྐུ་དང༌། ལམ་གྱི་དམ་ཚིག་མཐར་སོན་པས ༑ སེམས་ཅན་མཐའ་ཡས་པའི་དོན་ལྷུན་གྱིས་གྲུབ་པ་སྤྲུལ་པའི་སྐུ་དང༌། སྐུ་གསུམ་པོ་དབྱེར་མེད་པ་དེ་ངོ་བོ་ཉིད་ཀྱི་སྐུ་སྟེ། སྐུ་བཞི་པོ་ནི་བཤད་གཞིར་གྱུར་པ་ཡིན་ལ་འཆད་བྱེད་ཀྱི་ཡན་ལག བླ་མ་གོང་མ་དག་གིས། གནས་ཡོངས་གྱུར་དང་ཡེ་ཤེས་སྐུ། །མི་གནས་མྱ་ངན་འདས་ཉིད་དང༌། །གཉིས་སུ་མེད་པ་ཉིད་དང་ནི ༑ ༑ མཛད་པ་རྒྱུན་མི་འཆད་པས་བསྡུས། །ཞེས་གསུངས་པས། ཆོས་ལྔ་ཡོད་པ་ལས

༑ འགྲུབ་པའི་ཚུལ་གནས་གྱུར་པས་འགྲུབ་སྟེ། གང་བསྒྱུར་ ( ¡¶ ཞ ¡· འགྱུར་ ) རྒྱུ་ནི་འཁོར་བའི་ཆོས་ཡིན་ལ། གང་གིས་བསྒྱུར་ན། བདེ་བ་ཆེན་པོའི་ལམ་གྱིས་བསྒྱུར་ཞིང༌། གང་དུ་བསྒྱུར་ན། ཕུང་པོ་ལྔ་ཟག་པ་མེད་པའི་ཕུང་པོ་ལྔ་དང༌། ཉོན་མོངས་པ་ཡེ་ཤེས་ལྔ་དང༌། རྟེན་དཀྱིལ་འཁོར་བཞི་སྐུ་བཞི་དང༌། ལུས་ངག་ཡིད་གསུམ་སྐུ་གསུང་ཐུགས་དང༌། རྣམ་ཤེས་བརྒྱད་ཡེ་ཤེས་ལྔར་གནས་གྱུར་ ¡Ã པའོ ( ¡¶ ཞ ¡· ལགས ) ། །ཆོས་གཉིས་པ་གྲུབ་པའི་དོན་ཡེ་ཤེས་ཀྱི་སྐུ་ཡིན་པ་ནི། རྡོ་རྗེ་གུར་ལས། ཕྱག་ན་རྡོ་རྗེས་གསོལ་པ། ཀྱེ་བཅོམ་ལྡན་འདས། ལུས་ཅན་བསྒོམ་པའི་ཐབས་ཀྱི་དགོས་པ་ཅི་ལགས། རྡོ་རྗེ་འཛིན་པས་བཀའ་སྩལ་པ། དགོས་པ་ཡོད་དོ། །དེ་ཅི་ལགས། སངས་རྒྱས་ཉིད་དོ། །དེ་ཅི་ལགས། ང་ཉིད་མཚན་བཟང་པོ་སུམ་ཅུ་རྩ་གཉིས་དང་ལྡན་ཞིང་དཔེ་བྱད་བཟང་པོ་བརྒྱད་ཅུས་སྤྲས་པའོ། །ཅི་བེམས་པོ་ལགས་སམ། མ་ཡིན་ཏེ། ང་ཉིད་མེ་ལོང་ལྟ་བུའི་ཡེ་ཤེས་སོ། །ཞེས་བྱ་བ་ལ་སོགས་པ་གསུངས་སོ། །འདི་ལ་ཆོས་བཞི་ཡོད་པ་ལས། དང་པོ་སྐུ་མེད་པ་མ་ཡིན་པ་ནི། ལུས་གནས་གྱུར་པ་ལས། མཚན་དཔེས་བརྒྱན་པའི་སྐུ་བརྙེས་ནས་ཡོན་ཏན་དང་ཕྲིན་ལས་ཀྱི་རྟེན་དུ་གྱུར་པའི་ཕྱིར་རྟེན་སྐུ་དང་ལྡན་པ་ཡིན་ནོ། ། གཉིས་པ་བེམས་པོ་མ་ཡིན་པ་ནི། ལམ་གྱི་གནས་སྐབས་སུ་ལུས་ཀྱི་ལས་ཐམས་ཅད་ཡེ་ཤེས་སྔོན་དུ་འགྲོ་ཞིང་ཡེ་ཤེས་ཀྱི་རྗེས་སུ་འབྲང་བས་དབང་བྱས་པའི་ཕྱིར ༑ འབྲས་བུའི་དུས་སུ་སྐུ་དེ་ཉིད་ཡེ་ཤེས་ཆེན་པོས་དབང་མཛད་ཅིང་དབྱེར་མེད་པའི་མཚན་ཉིད་དུ་གྱུར་པ་ཡིན་ཏེ། མཚན་བརྗོད་ལས། ཡེ་ཤེས་སྐུ་སྟེ་རང་བྱུང་བ། །ཞེས་གསུངས་པ་ལྟ་བུའོ། །གསུམ་པ་ཡེ་ཤེས་ལྔའི་བདག་ཉིད་ཡིན་པ་ནི ༑ ཡེ་ཤེས་དེ་ཉིད་ལས་ ( ¡¶ ཞ ¡· - ལས་ ) ཟག་པ་མེད་པའི་ཆོས་ཐམས་ཅད་གཟུགས་བརྙན་གྱི་ཚུལ་དུ་སྣང་བས། མེ་ལོང་ལྟ་བུའི་ཡེ་ཤེས་དང༌། ཆོས་ཅན་མི་མཉམ་པར་འཛིན་པ་དང་བྲལ་ཞིང་སྲིད་པ་དང་ཞི་བ་མཉམ་པ་ཉིད་ལ་བཞུགས་པས།

མཉམ་པ་ཉིད་ཀྱི་ཡེ་ཤེས་དང༌། ཆོས་ ¡Ã ཅན་ ( ¡¶ ཞ ¡· ཐམས་ཅད་ ) མ་འདྲེས་ལ་ཡོངས་སུ་རྫོགས་པར་མཁྱེན་པས། སོ་སོར་རྟོག་པའི་ཡེ་ཤེས་དང༌། གཞན་དོན་གྱི་བྱ་བ་ལ་ལྷུན་གྱི་གྲུབ་པར་འཇུག་པས། བྱ་བ་གྲུབ་པའི་ཡེ་ཤེས་དང༌། དབྱིངས་དང་ཡེ་ཤེས་རོ་གཅིག་པར་ཆོས་ཐམས་ཅད་ཀྱི་རང་བཞིན་དུ་གྱུར་པས། ཆོས་ཀྱི་དབྱིངས་ཀྱི་ཡེ་ཤེས་ཏེ་ཡེ་ཤེས་ལྔ་དང་ལྡན་པ་ཡིན་ནོ། །བཞི་པ་སྐུ་དང་ཡེ་ཤེས་བསྲེ་བ་ནི། མེ་ལོང་ལྟ་བུའི་ཡེ་ཤེས་ཆོས་ཀྱི་སྐུས་བསྡུས། མཉམ་པ་ཉིད་དང་སོ་སོར་རྟོག་པའི་ཡེ་ཤེས་ལོངས་སྤྱོད་རྫོགས་པའི་སྐུས་བསྡུས། ¡Ã བྱ་བ་གྲུབ་པའི་ཡེ་ཤེས་སྤྲུལ་པའི་སྐུས་བསྡུས། ( ¡¶ ཞ ¡· - བྱ་བ་་་་་་་སྐུས་བསྡུས། ) ཆོས་ཀྱི་དབྱིངས་ཀྱྀ་ཡེ་ཤེས་ངོ་བོ་ཉིད་ཀྱི་སྐུས་བསྡུས་པས་སྐུ་དང་ཡེ་ཤེས་དབྱེར་མི་ཕྱེད་པ་ཡིན་ནོ། །ཆོས་གསུམ་པ་དེ་ཉིད་ལྟོས་པ་ལ་ལྟོས་ནས། མི་གནས་པའི་མྱ་ངན་ལས་འདས་པ་ནི་བརྟག་པ་གཉིས་པ་ལས། ཆགས་དང་འཇིག་པ་དག་གིས་ཀྱང་ནས་ཟག་པ་མེད་ཅེས་པའི་བར་དུ་གསུངས་པའི་དོན་ལམ་གྱི་གནས་སྐབས་ཀྱི་ཤེས་རབ་ཀྱིས་ཐུགས་རྣམ་པར་གྲོལ་བས་སྲིད་པ་ལ་མི་གནས་ཤིང༌། ཐུགས་རྗེ་ཆེན་པོས་སེམས་ཅན་རྗེས་སུ་འཛིན་པས་མྱ་ངན་ལས་འདས་པ་ལ་མི་གནས་ལ། ཟུང་དུ་འཇུག་པས་མཉམ་པ་ཉིད་དུ་ཞུགས་པ་ནི་མི་གནས་པའི་མྱ་ངན་ལས་འདས་པ་ཡིན་ནོ། །ཆོས་བཞི་པ་ལྟོས་ཆོས་ ( ¡¶ ཞ ¡· - ཆོས་ ) རང་གི་ངོ་བོ་གཉིས་སུ་མེད་པ་ནི། སཾ་པུ་ཊ་ལས། དམིགས་མེད་གནས་སུ་ ( ¡¶ ཞ ¡· ལུགས་ ) ཤེས་རབ་དང༌། །དམིགས་མེད་སྙིང་རྗེ་ཆེན་པོ་ཉིད། །བློ་དང་ལྷན་ཅིག་གཅིག་གྱུར་པས། །ནམ་མཁའ་ ¡Ã ལྟ་བུ་ ( ¡¶ ཞ ¡· ནམ་མཁའ་ ) ཇི་ལྟ་བུ། །ཞེས་གསུངས་པས། རྒྱུ་རིག་པ་དང་སྟོང་པ་གཉིས་སུ་མེད་པའི་སེམས ༑ ལམ་ཐབས་དང་ཤེས་རབ་གཉིས་སུ་མེད་པར་བསྒོམས་པས། འབྲས་བུ་སྟོང་པ་དང་སྙིང་རྗེ་གཉིས་སུ་མེད་པ་བརྙེས་པ་ཉིད་གཉིས་སུ་མེད་པ་ཡིན་ནོ། ། ཆོས་ལྔ་པ། མཛད་པ་ཕྲིན་ལས་ཀྱི་འཁོར་ལོ་རྒྱུན་མི་འཆད་པ་ལ་ལྔ་ཡོད་པ་ལས།

མཛད་པའི་རྒྱུ་ལམ་གྱི་གནས་སྐབས་ཀྱི་ཐུགས་རྗེ་མཐར་ཕྱིན་པས། འབྲས་བུ་དམིགས་པ་མེད་པའི་ཐུགས་རྗེ་ཆེན་པོ་ཉིད་ཡིན། ( ¡¶ ཞ ¡· + མཛད་པ་པོ་ལོངས་སྤྱོད་རྫོགས་པའི་སྐུ་ཡིན། ) མཛད་པའི་ཡུལ། ནམ་མཁའ་དང་མཉམ་པའི་སེམས་ཅན་ཐམས་ཅད་ཀྱི་དོན་མཛད། མཛད་པའི་དུས། འཁོར་བ་ཇི་སྲིད་པ་དེ་སྲིད་ཀྱི་བར་དུ་རྒྱུན་མི་འཆད་པར་དོན་མཛད། མཛད་པའི་ཚུལ། གང་ལ་ཅིས་འདུལ་ ( ¡¶ ཞ ¡· + བ་ ) དེ་ལ་དེ་ཡི་ ¡Ã རྣམ་པར་སྟོན་པའི་ ( ¡¶ ཞ ¡· - རྣམ་པར་སྟོན་པའི་ ) རྣམ་པར་འཕྲུལ་པ་སྣ་ཚོགས་ཀྱིས་དོན་མཛད། མཛད་པའི་འབྲས་བུ་གནས་སྐབས་སུ་སྲིད་ཞིའི་བདེ་བ་ལ་བཀོད་ནས། མཐར་ཐུག་སངས་རྒྱས་ཀྱི་འབྲས་བུ་ལ་འགོད་པ་ཡིན་ཏེ ( ¡¶ ཞ ¡· ནོ༑ ) ༑ དོན་གསུམ་པ་སྐུ་དང་ཡན་ལག་བསྲེ་བ་ནི་གནས་གྱུར་པའང༌། འཁོར་བའི་སྐྱོན་མཐའ་ཡས་པ་གནས་གྱུར་པ་ལས་སངས་རྒྱས་ཀྱི་ཡོན་ཏན་མཐའ་ཡས་པ་འགྲུབ་པ་རྣམས་ཀྱང་སྐུ་བཞི་པོ་ཉིད་དུ་འདུས། ཡེ་ཤེས་ཀྱི་སྐུ་ཡིན་པའང་སྔར་སྨོས་པ་ལྟར་སྐུ་བཞི་པོ་ཉིད་ཡིན། མི་གནས་པའི་མྱ་ངན་ལས་འདས་པ་ནི། ཤེས་རབ་ཀྱིས་སྲིད་པ་ལ་མི་གནས་པ་ཆོས་ཀྱི་སྐུ། སྙིང་རྗེས་ཞི་བ་ལ་མི་གནས་པ་སྤྲུལ་པའི་སྐུ། སྲིད་ཞི་མཉམ་པ་ཉིད་བརྙེས་པ་ལོངས་སྤྱོད་རྫོགས་པའི་སྐུ། ཐམས་ཅད་དབྱེར་མེད་པ་ངོ་བོ་ཉིད་ཀྱི་སྐུ། གཉིས་སུ་མེད་པ་ནི། སྣང་བའི་ཆ་སྤྲུལ་པའི་སྐུ། ¡Ã སྟོང་པའི་ཆ་ཆོས་སྐུ། ( ¡¶ ཞ ¡· - སྟོང་པའི་ཆ་ཆོས་སྐུ། ) ཟུང་འཇུག་ལོངས་སྤྱོད་རྫོགས་པའི་སྐུ། རང་བཞིན་ངོ་བོ་ཉིད་ཀྱི་སྐུའོ། །མཛད་པ་ཕྲིན་ལས་ཀྱི་འཁོར་ལོ་རྒྱུན་མི་འཆད་པ་ནི། ཆོས་སྐུ་མཛད་པའི་རྒྱུ། ལོངས་སྐུ་མཛད་པ་པོ། སྤྲུལ་སྐུ་མཛད་པའི་ཚུལ ༑ ངོ་བོ་ཉིད་སྐུ་མཛད་པའི་རང་བཞིན་ཡིན་ ( ¡¶ ཞ ¡· - ཡིན་ ) པས། ཡན་ལག་ལྔ་པོ་སྐུ་བཞིར་འདུ་བ་ཡིན་ནོ། །དེ་རྣམས་ཀྱིས་མངོན་པར་རྟོགས་པ་གང་དང་འབྲེལ་བ་བསྟན། མངོན་པར་རྟོགས་པ་གང་དང་འབྲེལ་ན། དེ་ཁོ་ན་ཉིད་རྟོགས་པའི་ལྟ་བ་དང་འབྲེལ། དེ་ལ་གཉིས་ཡོད་པ་ལས།

ལྟ་བ་ཐོག་མར་བསྟན་པའི་དགོས་པ་ནི། ཡང་དག་པའི་ལྟ་བ་རྟོགས་པས། ལྟ་བ་གཞན་གྱིས་མི་འཕྲོགས་པ་དང་ ༑ དགེ་བ་ཐམས་ཅད་མཚན་འཛིན་གྱི་དུག་དང་བྲལ་བས། དགེ་བའི་སྟོབས་འཕེལ་ཞིང་རྣམ་པར་གྲོལ་བའི་རྒྱུར་འགྱུར་བ་ཡིན་ཏེ། སཾ་པུ་ཊ་ལས། དང་པོར་སྟོང་ཉིད་བསམས་ནས་ནི། །ལུས་ཅན་རྣམས་ཀྱི་དྲི་མ་བཀྲུ། །ཞེས་བྱ་བ་དང༌། སྡུད་པ་ལས། སྦྱིན་པ་སྦྱིན་པའི་སྔོན་དུ་འགྲོ་བ་ཤེས་རབ་སྟེ། །ཚུལ་ཁྲིམས་བཟོད་པ་བརྩོན་འགྲུས་བསམ་གཏན་དེ་བཞིན་ནོ། །དགེ་ཆོས་ཆུད་མི་གསན་ཕྱིར་ཡོངས་སུ་འཛིན་པ་ཡིན། །འདི་ནི་ཆོས་རྣམས་ཐམས་ཅད་ཚུལ་གཅིག་སྟོན་པར་བྱེད། ། ཅེས་གསུངས་པ་ལྟ་བུ་ཡིན། དོན་གཉིས་པ་ལྟ་བ་དངོས་ལ། དབང་གི་ཡེ་ཤེས་ཀྱིས་དེ་ཁོ་ན་ཉིད་ཀྱི་ཡེ་ཤེས་ལ་ངོ་སྤྲད་པས། ཡེ་ཤེས་དེ་ལ་གང་ཟག་བདག་ཏུ་ལོག་པར་རྟོག་པ་དགག་པ། ¡Ã ལུས་ཅན་ ( ¡¶ ཞ ¡· ཡུལ་ཅན་གྱི་ ) ཡེ་ཤེས་ལ་སྒྲོ་འདོགས་གཅད་པའི་ཕྱིར། ཡུལ་ཤེས་བྱ ( ¡¶ ཞ ¡· + འི་ ) གནས་ལུགས་ ¡Ã ལྟ་བ་ ( ¡¶ ཞ ¡· - ལྟ་བ་ ) གཏན་ལ་དབབ་པ། ལྟ་བ་དེ་གསུང་རབ་དང་སྡེ་སྣོད་ཀྱི་རྟོགས་བྱར་བསྟན་པ། དེ་རྟོགས་པར་བྱེད་པའི་ཐབས་ ( ¡¶ ཞ ¡· - ཐབས་ ) གསང་སྔགས་ཀྱི་ཐབས་རྣམ་པར་བཞག་པ་སྟེ་ལྔ་ཡོད་པ་ལས། དང་པོ་དབང་གི་ཡེ་ཤེས་ཀྱིས་དེ་ཁོ་ན་ཉིད་ཀྱི་ཡེ་ཤེས་ལ་ངོ་སྤྲད་པ་ལ་གསུམ་ཡོད་པའི་དང་པོ་ལྟ་བ་འཁོར་འདས་དབྱེར་མེད་དུ་བསྟན་པ་ནི། བརྟག་གཉིས་ལས། ཕྱི་ནས་དེ་ཉིད་ ( ¡¶ ཞ ¡· + ནས་ ) ཡོད་མ་ཡིན། ། ཞེས་གསུངས་པའི་དོན། དབང་གསུམ་པ་ལས་བྱུང་བའི་ཡེ་ཤེས་དེ་ནི་རྟོག་པ་དང་སྤྲོས་པ་ཐམས་ཅད་དང་བྲལ་བ་ཡིན་ལ། དེས་མཚོན་པའི་ཆོས་རྣམས་ཀྱི་རང་བཞིན་ཡང་སྤྲོས་པ་ཐམས་ཅད་དང་བྲལ་བ་ཡིན་ཞིང༌། དེའི་ངང་དུ་འཁོར་བ་དང་མྱ་ངན་ལས་འདས་པ་ ( ¡¶ ཞ ¡· + ཐམས་ཅད་ ) དབྱེར་མེད་པ་ཡིན་ཏེ། བརྟག་པ་གཉིས་པ་ལས། འདི་ཉིད་འཁོར་བ་ཞེས་བྱ་བ་ལ་སོགས་པ་གསུངས་པ་ཡིན་ ( ¡¶ ཞ ¡· བཞིན་ ) ནོ ༑ ༑ དོན་གཉིས་པ་དབྱེར་མེད་ཀྱི་ཡེ་ཤེས་ཉིད་ཇི་ལྟ་བུ་ཞིག་ཡིན་ན།

བརྟག་གཉིས་ལས། རང་རིག་ཡེ་ཤེས་ཉིད་དུ་གྱུར་ནས། འགྲོ་བའི་བདག་ཉིད་དེ་ཞེས་གསུངས་པའི་དོན། ཡེ་ཤེས་ཀྱི་ངོ་བོ་སོ་སོ་རང་གིས་རིག་པའི་ཡེ་ཤེས་ཡིན་ལ། ཁྱད་པར་སྤྲོས་པ་དང་བྲལ་བ་ཟུང་དུ་འཇུག་པ། ཀུན་དུ་འཚོ་བ། འགྱུར་བ་མེད་པ ༑ ཐམས་ཅད་ཀྱི་བདག་ཉིད་དུ་གྱུར་པ་སྟེ་ལྔ་ཡིན་ནོ། །དོན་གསུམ་པ་དེ་ཐམས་ཅད་ལ་ཁྱབ་པར་བསྟན་པ་ནི། ཡེ་ཤེས་ཀྱི་ཡུལ་སྤྲོས་པ་དང་བྲལ་བ་དེས། ཆོས་ཐམས་ཅད་ལ་དབྱེར་མེད་པར་ཁྱབ་པ་ཡིན་ཏེ། བརྟག་གཉིས་ལས། ཐམས་ཅད་ལུས་ལ་རྣམ་པར་གནས་ནས། ཀུན་གྱི་ཚུལ་གྱི་བར་གྱིས་གསུངས་པ་བཞིན་ ནོ ༑ ༑ དོན་གཉིས་པ་ཡེ་ཤེས་དེ་ལ་གང་ཟག་གི་བདག་ཏུ་ལོག་པར་རྟོག་པ་དགག་པ་ལ་གཉིས་ལས། དགག་པར་བྱ་བའི་ལོག་རྟོག་ནི། བརྟག་གཉིས་ལས། སྐྱེས་བུ་སྔོན་རབས་ནས། གང་ཟག་ཉིད་དང༌། ཞེས་གསུངས་པས་བསྟན་ཏེ། དེའང་བླ་མས། དབང་གསུམ་པའི་དུས་སུ་ཡེ་ཤེས་ངོ་སྤྲད་པའི་ཚེ། སློབ་མའི་རྟོག་པ་ལ། ཡེ་ཤེས་དེ་སོ་སོ་རང་གིས་རིག་པའི་ཡེ་ཤེས་སུ་འགྱུར་གསུངས་པས། གྲངས་ཅན་པའི་ཤེས་རིག་གི་སྐྱེས་བུ་དང་འདྲ་སྙམ་པ་དང༌། ཡེ་ཤེས་དེ་འགྱུར་བ་མེད་པའི་ཕྱིར་ཡི་གེའི་རང་བཞིན་ཡིན་གསུངས་པས། རིག་བྱེད་པའི་རིག་བྱེད་ཀྱི་ཡི་གེ་ནམ་མཁའ་ལ་རང་བྱུང་དུ་འགྱུར་བ་མེད་པར་གནས་པར་འདོད་པ་དང་འདྲ་སྙམ་པ་དང༌། འགྲོ་བ་ཐམས་ཅད་ཀྱི་བདག་ཉིད་ཡིན་ཞེས་གསུངས་པས། བྱེ་བྲག་པས་སེམས་ཅན་ཐམས་ཅད་ཀྱི་སྙིང་གི་དཀྱིལ་ན། བདག་དཀར་ལ་འཚེར་བ། སྣུམ་ལ་འདྲིལ་བ་ ¡Ã བེམས་པོ་ ( ¡¶ ཞ ¡· - བེམས་པོ་ ) ཡོད་ཟེར་བ་དེ་དང་འདྲ་སྙམ་པ་དང་ ༑ དེ་ཉིད་ཐམས་ཅད་ཁྱབ་པ་པོ། །ཞེས་གསུངས་པས། གཅེར་བུ་པས་ས་དང་ཤིང་ལ་སོགས་པ་བེམས་པོ་ལའང་བདག་ཡོད་ཅེས་འདོད་པ་དང་འདྲ་སྙམ་པ་དང་ ༑ སྟོང་པ་ཉིད་ཅེས་གསུངས་པས། ད་ལྟར་བའི་དངོས་པོ་འདི་ ( ¡¶ ཞ ¡· ནི་ ) མངོན་སུམ་གྱིས་གྲུབ་ལ། སྔོན་དང་ཕྱི་མའི་མཐའ་སྟོང་པ་ལས་འོས་མེད་པའི་ཕྱིར་ཆད་པར་ལྟ་བ་དང་འདྲ་སྙམ་དུ་ ¡Ã ལོག་པར་

( ¡¶ ཞ ¡· - ལོག་པར་ ) རྟོགས་པར་འགྱུར་བ་རྣམས་ཡིན་ནོ། །དེ་དག་དགག་པ་ནི། དངོས་པོ་ཀུན་གྱི་རང་བཞིན་ནི།། སྒྱུ་མའི་གཟུགས་ཅན་ཉིད་དུ་འདོད། །ཅེས་གསུངས་པས། མུ་སྟེགས་རྟག་པར་སྨྲ་བ་སྡེ་བཞི་པོས་བཏགས་པ་ནི། བདག་རྟག་པ་གཅིག་པུ་བདེན་པར་འདོད་ཅིང༌། ཆད་པར་ལྟ་བས་བཏགས་པ་ནི། མེད་པ་ལས་སྐྱེ་བ་དང༌། སྐྱེས་པ་རྒྱུན་ཆད་པར་འདོད་ལ། ཡེ་ཤེས་འདི་ནི། དོན་དམ་པ་བདེན་པས་སྟོང་པས་རང་བཞིན་མེད་ལ། ཀུན་རྫོབ་རྟེན་ཅིང་འབྲེལ་པར་འབྱུང་བ་སྒྱུ་མ་ལྟ་བུ་ཡིན་པས་མི་མཚུངས་སོ། ། ཞེས་བསྟན་པས་ལོག་པར་རྟོག་པ་དེ་དག་ ( ¡¶ ཞ ¡· - དག་ ) འགོག་པར་བྱེད་དོ། །དོན་གསུམ་པ་ཡུལ་ཅན་ཡེ་ཤེས་ལ་སྒྲོ་འདོགས་གཅད་པའི་ཕྱིར། ཡུལ་ཤེས་ ¡Ã བྱ་སྤྱིའི་ ( ¡¶ ཞ ¡· བྱའི་ ) གནས་ལུགས་གཏན་ལ་དབབ་པ་ལ་གཉིས་སུ་ཡོད་པ་ལས། བདེན་པ་གཉིས་ཀྱི་རྣམ་པར་བཞག་པ་སྤྱིར་བསྟན་པ། བརྟག་པ་ཕྱི་མའི་ ¡Ã ལེའུར་ ( ¡¶ ཞ ¡· ལེའུ་བཞི་པར་ ) འཆད་ལ། དོན་གཉིས་པ་མཐའ་བྲལ་གྱི་ལྟ་བ་རྒྱས་པར་བཤད་པ་ལ། ཐམས་ཅད་ཡོད་པར་བསྟན་པའི་སྒོ་ནས་དངོས་པོར་སྨྲ་བ་དང༌། ཚུལ་མཚུངས་ཤིང་ཁྱད་པར་དུ་འཕགས་པ་དང༌། ཐམས་ཅད་མེད་པར་བསྟན་པའི་སྒོ་ནས་ཐེག་པ་ཆེན་པོ་སྤྱི་དང་ཚུལ་མཚུངས་ཤིང་ཁྱད་པར་དུ་འཕགས་

¡Ã པར་བསྟན་ ( ¡¶ ཞ ¡· - པར་བསྟན་ ) པ་དང༌། དེས་ན་མཐའ་བྲལ་དུ་གཏན་ལ་ཕབ་ལ་ ( ¡¶ ཞ ¡· ནས་ ) ཟུང་འཇུག་ཏུ་ཉམས་སུ་བླང་བའི་ཚུལ་གསུམ་ཡོད་པ་ལས། དང་པོ་ཡོད་པར་བསྟན་པ་ལ་གཉིས། ཡོད་པའི་ཐོག་མར་ཆོས་ཐམས་ཅད་ཕུང་པོ་ཁམས་དང་སྐྱེ་མཆེད་དུ་བསྟན། ཉན་ཐོས་སྡེ་པ་དང་ཚུལ་མཚུངས་ཤིང་མུ་སྟེགས་བྱེད་པས་ ( ¡¶ ཞ ¡· ལས་ ) ཁྱད་པར་དུ་འཕགས་པ་ནི། བརྟག་གཉིས་ལས། ཡུལ་དྲུག་ནི་ནས ༑ ཁམས་ ( ¡¶ ཞ ¡· + ནི་ ) བཅོ་བརྒྱད་རྣམས་སུ་བཤད། ཅེས་གསུངས་པས། ¡Ã མུ་སྟེགས་ ( ¡¶ ཞ ¡· ཉན་ཐོས་ ) ལྟར་རིལ་པོ་ལ་བདག་ཏུ་འཛིན་པའི་གཉེན་པོར་ཕུང་པོ་ལྔ་དང༌། གཟུགས་ལ་བདག་ཏུ་འཛིན་པའི་གཉེན་པོར་སྐྱེ་མཆེད་བཅུ་གཉིས། ཡུལ་དང་སེམས་གཉིས་ཀ་ལ་བདག་ཏུ་འཛིན་པའི་གཉེན་པོར་ཁམས་བཅོ་བརྒྱད་བཤད་པ་ཡིན་ནོ། །གཉིས་པ་སྣང་བ་སེམས་སུ་བསྟན་པས་སེམས་ཙམ་དང་ཚུལ་མཚུངས་ཤིང༌། ཉན་ཐོས་ལས་ཁྱད་པར་འཕགས་པ་ནི། རྡོ་རྗེ་གུར་ལས། རིན་ཆེན་སེམས་ལས་ཕྱིར་གྱུར་པའི། །སངས་རྒྱས་མེད་ཅིང་གང་ཟག་མེད། །རྣམ་པར་ཤེས་པའི་གནས་དོན་ནམ། །ཕྱི་རོལ་གྱུར་པ་ཅུང་ཟད་མེད། །ཅེས་གསུངས་པའི་དོན་ལ་གཉིས་ལས། སྣང་བ་སེམས་སུ་བསྒྲུབ་པ་ནི། ཕྱི་རོལ་གྱི་བེམས་པོའི་དོན་བདེན་པར་མེད་དེ། སློབ་དཔོན་ཆོས་གྲགས་ཀྱིས། གང་གིས་དངོས་པོ་རྣམ་དཔྱད་ན། །དེ་ཉིད་དུ་ན་དེ་དངོས་མེད། ། ¡Ã གང་གི་ཕྱིར་ན་དེ་དག་ལ། ( ¡¶ ཞ ¡· - གང་གི་ཕྱིར་ན་དེ་དག་ལ། ) །གཅིག་དང་དུ་མའི་རང་བཞིན་མེད། །ཅེས་གསུངས་པ་ལྟར། དོན་ཡོད་ན་གཅིག་དང་དུ་མར་ཡོད་དགོས་པ་ལས། གཅིག་ཏུ་མེད་ ¡Ã པའང་ ( ¡¶ ཞ ¡· པ་ལ་ ) ། སློབ་དཔོན་དབྱིག་གཉེན་གྱིས། དྲུག་གི་གཅིག་ཆར་སྦྱར་བ་ན། །ཕྲ་རབ་རྡུལ་ཆ་དྲུག་ཏུ་འགྱུར། །དྲུག་པོ་དག་ཀྱང་གོ་གཅིག་ན། །གོང་བུའང་རྡུལ་ཕྲན་ཙམ་དུ་འགྱུར། །ཞེས་གསུངས་པ་ལྟར་ཡིན་ནོ། །འོ་ན་བེམས་པོའི་དོན་མེད་ན ༑ སྣང་བ་འདི་ཅི་ལས་བྱུང་སྙམ་ན། སྔོན་གྱི་བག་ཆགས་ཀྱི་དབང་གིས། རྨི་ལམ་གྱི་སྣང་བ་བཞིན་སྣང་བ་ཡིན་ཏེ། ལང་ཀར་གཤེགས་པ་ལས།

བག་ཆགས་ཀྱིས་ནི་དཀྲུགས་པའི་སེམས། །དོན་དུ་སྣང་བ་རབ་ཏུ་འབྱུང༌། །དོན་ཡོད་མ་ཡིན་སེམས་ཉིད་དེ། །ཕྱི་རོལ་དོན་མཐོང་ལོག་པ་ཡིན། །ཞེས་གསུངས་པ་ལྟར་རོ། ། དོན་ ( ¡¶ ཞ ¡· - དོན་ ) གཉིས་པ་དེའི་ངོ་བོ་གཏན་ལ་དབབ་པ་ལ་གསུམ་ལས། དང་པོ་སེམས་ཀྱི་ངོ་བོ་ནི། གཟུང་འཛིན་གྱི་དྲི་མ་དང་བྲལ་ ¡Ã བར་ ( ¡¶ ཞ ¡· བས་རང་ ) གསལ་བ་ཡིན་ཏེ། བརྒྱད་སྟོང་པ་ལས། གང་སེམས་དེ་ནི་སེམས་མ་མཆིས་པ་སྟེ། སེམས་ཀྱི་རང་བཞིན་ནི་འོད་གསལ་བའི་སླད་དུའོ། །ཞེས་གསུངས་སོ། །གཉིས་པ་དབྱེ་ན་རྣམ་པར་ཤེས་པ་ཚོགས་བརྒྱད་དེ། ཀུན་གཞི་དང༌། ཉོན་མོངས་པ་ཅན་གྱི་ཡིད་དང༌། མིག རྣ་བ། སྣ། ལྕེ། ལུས། ཡིད་ཀྱི་ཤེས་པའོ། །གསུམ་པ་ནུས་པའི་ཁྱད་པར་ནི། མ་དག་པའི་རྐྱེན་དང་ཕྲད་ན་འཁོར་བའི་ཉེས་པ་རྣམས་དང༌། དག་པའི་རྐྱེན་དང་ཕྲད་ན་རྣམ་གྲཽལ་གྱི་ཡོན་ཏན་རྣམས་འབྱུང་བའི་ནུས་པ་ཡོད་དེ ༑ བརྟག་གཉིས་ལས། རང་རིག་བདེ་བ་ཆེན་པོ་ནས། རང་གཙོ་བོའི་བར་གསུངས་པ་དང༌། སློབ་དཔོན་ས་ར་ཧས། སེམས་ཉིད་གཅིག་བུ་ཀུན་གྱི་ས་བོན་ཏེ ༑ ༑ གང་ལ་སྲིད་དང་མྱ་ངན་འདས་འཕྲོ་བ། །འདོད་པའི་འབྲས་བུ་ཐམས་ཅད་སྟེར་བྱེད་པའི། །ཡིད་བཞིན་ནོར་འདྲའི་སེམས་ལ་ཕྱག་འཚལ་ལོ། །ཞེས་གསུངས་སོ། །དེ་དག་དང་ ( ¡¶ ཞ ¡· + ཚུལ་ ) མཚུངས་པར་བསྟན་པ་ནི། རྡོ་རྗེ་གུར་ལས ༑ ཆོས་ཀྱི་དབྱིངས་ནི་མཆོག་ཏུ་ཞི། །འདི་ནི་རིན་ཆེན་སེམས་སུ་བརྗོད། ། ཅེས་བྱ་བ་དང༌། ཡིད་བཞིན་ནོར་བུ་རིན་པོ་ཆེ། །འདོད་པའི་འབྲས་བུ་རབ་སྟེར་བ ༑ ༑ ཞེས་བྱ་བ་དང༌། སེམས་བསྒོམས་པས་ནི་སངས་རྒྱས་ཏེ། །སྐྱེ་བར་སངས་རྒྱས་དམ་པ་ཉིད། །ཅེས་བྱ་བ་ལ་སོགས་པ་གསུངས་སོ། །དོན་གཉིས་པ་ཐམས་ཅད་མེད་པར་བསྟན་པས་ ¡Ã དབུ་མ་པ་ ( ¡¶ ཞ ¡· ཐེག་པ་ཆེན་པོ་སྤྱི་ ) དང་ཚུལ་མཚུངས་པ་ལ་གཉིས་ཡོད་པའི་ཡུལ་བདེན་པར་མ་གྲུབ་པས། ཡུལ་ཅན་གྱི་ཤེས་པ་བདེན་པར་མ་གྲུབ་པའི་ཕྱིར། སེམས་ཙམ་ལས་ཁྱད་པར་འཕགས་པ་ནི། ཕྱི་རོལ་གྱི་དོན་ ¡Ã གཅིག་དང་ ( ¡¶ ཞ ¡· - གཅིག་དང་

) དུ་མ་དང་བྲལ་བས་བདེན་པར་མ་གྲུབ་པ་བཞིན ༑ སེམས་རིག་པ་ཉིད་ཀྱང་གཅིག་དང་དུ་མ་དང་བྲལ་བས་སེམས་ཀྱི་ངོ་བོར་ཡང་གྲུབ་པ་མེད་དེ། བདེན་གཉིས་ལས། ཡོད་མེད་དངོས་པོ་མཁྱེན་པ་པོ།། ཀུན་མཁྱེན་གྱིས་ཀྱང་གང་མ་གཟིགས། །དེ་ཡིས་དངོས་པོ་ཅི་འདྲ་ཞིག །ཤིན་ཏུ་ཞིབ་པའི་ ¡Ã ལྟ་བས་ ( ¡¶ ཞ ¡· བློ་ཡིས་ ) དཔྱོད། །ཅེས་གསུངས་པ་དང༌། སེམས་ཙམ་པ་རང་གིས་ཀྱང༌། སེམས་གཞན་དབང་རྐྱེན་ལས་སྐྱེ་བར་འདོད་ལ། རྐྱེན་ལས་སྐྱེ་བ་ཉིད་ཀྱི་ངོ་བོ་མེད་པ་ཡིན་ཏེ། མ་དྲོས་པས་ཞུས་པའི་མདོ་ལས། གང་ཞིག་རྐྱེན་ལས་སྐྱེས་པ་དེ་མ་སྐྱེས། །དེ་ལས་སྐྱེ་བའི་རང་བཞིན་ཡོད་མ་ཡིན། །རྐྱེན་ལ་རག་ལས་གང་དེ་སྟོང་པ་ཉིད། །གང་གིས་སྟོང་ཉིད་ཤེས་དེ་བག་ཡོད་ཡིན། །ཞེས་གསུངས་པ་ལྟར་རོ། །ཚུལ་དེ་ཉིད་བརྟག་པ་གཉིས་པ་ལས། ངོ་བོས་གཟུགས་མེད་ནས། ¡Ã སེམས་མེད་སེམས་ལས་བྱུང་བའང་མེད། ( ¡¶ ཞ ¡· རེག་པ་པོའང་མེད་ ) ། ཅེས་པས་བསྟན་པ་ཡིན་ནོ། །གཉིས་པ་ཀུན་རྫོབ་ ( ¡¶ ཞ ¡· + རྨི་ལམ་ ) སྒྱུ་མ་ལྟ་བུ་ཡིན་ཡང་ ༑ དོན་དམ་པར་འདིའོ་ཞེས་གནས་ལུགས་གྲུབ་པ་མེད་པས་དབུ་མ་རྒྱུན་ཆད་རབ་ཏུ་མི་གནས་པར་སྨྲ་བ་ལས་ཁྱད་པར་དུ་འཕགས་ཤིང་ཟུང་འཇུག་རབ་ཏུ་མི་གནས་པ་དང་ཚུལ་མཚུངས་པ་ནི། ཀུན་རྫོབ་རྟེན་ཅིང་འབྲེལ་པར་འབྱུང་བ་རྨི་ལམ་སྒྱུ་མ་ལྟ་བུར་ཁྱད་མེད་ཀྱང༌། ཟུང་འཇུག་སྨྲ་བས་དོན་དམ་པ་ཡོད་པ་དང་མེད་པ་གང་གི་ཡང་ངོ་བོར་མ་གྲུབ་པས་ཁས་ལེན་ཐམས་ཅད་དང་བྲལ་བ་ཡིན་ཏེ ༑ དེས་ན་ཡོད་དང་མེད་པ་ལ། །མཁས་པས་གནས་པར་མི་བྱའོ། །ཞེས་གསུངས་པ་ལྟ་བུ་ཡིན་ནོ། །ཚུལ་དེ་དང་མཚུངས་པར། སཾ་པུ་ཊ་ལས། དྲི་ཟའི་གྲོང་ཁྱེར་ལྟ་བུ་དང༌། །སྒྱུ་མ་སྨིག་རྒྱུ་འདྲ་བ་དང༌། །འཕྲོག་པ་ཟླ་བའི་གྲོང་མཚུངས་དང༌། །རྨི་ལམ་རྩེ་བ་ལྟ་བུར་བལྟ། །ཞེས་བྱ་བ་དང༌། འགྲོ་བ་ཀུན་གྱི་གནས་པ་ནི། །གང་ནའང་རྙེད་པར་མི་འགྱུར་ཏེ། །སྦྱོར་བ་འདུས་པ་བསམ་མི་ཁྱབ ༑ ༑ ཅེས་གསུངས་པས་བསྟན་ནོ། །དོན་གསུམ་པ་མཐའ་བྲལ་དུ་གཏན་ལ་ཕབ་ནས།

ཟུང་འཇུག་ཏུ་ཉམས་སུ་བླང་བའི་ཚུལ་ལ། ལྟ་བ་མཐའ་བྲལ་དུ་གཏན་ལ་དབབ་པ་དང༌། སྒོམ་པ་ཟུང་འཇུག་ཏུ་ཉམས་སུ་བླང་བ་གཉིས་ལས། དེ་ལ་ཐོག་མར། མཐའ་བྲལ་དུ་གཏན་ལ་དབབ་པ་ལ། སྟོང་པ་ལ་སོགས་པར་འཛིན་ན ( ¡¶ ཞ ¡· + འང་ ) མཐའ་ཡིན་པ་དང༌། ¡Ã མཐའ་བྲལ་གྱི་དབུ་མ་ཞེས་འཛིན་ནའང་མཐའ་ཡིན་པ་གཉིས་ལས། ( ¡¶ ཞ ¡· - མཐའ་བྲལ་་་་་་་གཉིས་ལས། ) དེ་ལ་དང་པོ་སྟོང་པ་ལ་སོགས་པར་འཛིན་ནའང་མཐའ་ཡིན་པ་ལ། གནས་ལུགས་གྲུབ་པ་མེད་པར་བསྟན་པ་དང༌། དེ་ལ་རྩོད་པ་སྤང་བ་གཉིས་ཡོད་པའི། གནས་ལུགས་གྲུབ་པ་མེད་པ་ལ་བཞི་ཡོད་པའི་ཐོག་མར། གནས་ལུགས་ངེས་པར་འདོད་ན་གནོད་པ་ཡོད་པ་ནི། དངོས་པོའི་གནས་ལུགས་ཡོད་པར་འདོད་ན། ཡོད་པ་ལ་གཅིག་དང་དུ་མ་ལས་མི་འདའ་ལ། ཕྱོགས་དུས་དུ་མ་དང་འབྲེལ་བའི་ཕྱིར། གཅིག་ཏུ་མ་གྲུབ་ལ། རྩོམ་པ་ ¡Ã པོ་གཅིག་ ( ¡¶ ཞ ¡· - པོ་གཅིག་ ) མེད་པའི་ཕྱིར། དུ་མའང་མེད་པས ༑ ཡོད་པ་གནས་ལུགས་སུ་མི་རིགས་སོ། །ལྟོས་པ་ཡོད་པ་མ་གྲུབ་པས་ལྟོས་ཆོས་མེད་པའང་མི་འགྲུབ་ལ། གཉིས་ཀ་གནས་ལུགས་སུ་འདོད་ན་རྐྱེན་སྐྱོན་གཉིས་ཀས་གནོད་ལ། གཉིས་ཀ་མ་ཡིན་པ་གནས་ལུགས་སུ་འདོད་ན། གཉིས་ཀ་མ་ཡིན་པ་ཞེས་བྱ་བ་གཉིས་ཀ་ལ་ལྟོས་ལ། དེ་མ་གྲུབ་པས་གཉིས་ཀ་ཡིན་པའང་གནས་ལུགས་སུ་མི་རུང༌། དེས་ན་གནས་ལུགས་ངེས་པ་མེད་དེ། དེ་ཉིད་སཾ་པུ་ཊ་ལས། སྟོང་པ་བསྒོམ་པར་མི་བྱ་ཞིང༌། །སྟོང་མིན་བསྒོམ་པར་མི་བྱའོ། ། སྟོང་པ་མི་སྤང་རྣལ་འབྱོར་པས། །སྟོང་མིན་ཡོངས་སུ་མི་སྤང་ངོ༌། །སྟོང་དང་སྟོང་མིན་བཟུང་བ་ལས། །རྟོག་པ་ཉུང་མིན་སྐྱེ་བར་འགྱུར། །ཡོངས་སུ་སྤངས་ནས་ཀུན་རྟོག་སྟེ། །དེ་ཕྱིར་གཉིས་པོ་འདི་དག་སྤང༌། །ཞེས་གསུངས་པ་ལྟར་རོ། །དོན་གཉིས་པ་ངེས་པ་བློའི་ཡུལ་དུ་མི་རུང་ ¡Ã སྟེ ( ¡¶ ཞ ¡· བ་ནི ) ། མུ་བཞི་པོ་དེ་དག་ལས་གཞན་པའི་གནས་ལུགས་ངེས་པ་གཅིག་ ( ¡¶ ཞ ¡· - གཅིག་ ) ཡོད་པ་སྲིད་མོད་སྙམ་ན། ངེས་པ་དེ་འདྲ་བ་བློའི་ཡུལ་དུ་བྱར་མི་རུང་བ་ཡིན་ཏེ། བདེན་གཉིས་ལས།

འདི་ལ་ཇི་ལྟར་མངོན་བསམས་ན། །གནས་མི་རྙེད་པ་ཁོ་ན་ཡིན། །ཞེས་གསུངས་པ་ལྟར་རོ། །དོན་གསུམ་པ་བློ་ལ་མ་ལྟོས་པའི་ཆོས་མེད་པ་ནི། བློ་ཡུལ་དུ་མ་བྱས་པའི་ཆོས་གྱི་གནས་ལུགས་ངེས་པ་གཅིག་ཡོད་ན། སྐྱོན་ཅི་ཡོད་སྙམ་ན། དེ་ལྟ་བུའི་ངེས་པ་མེད་དེ། སྒྲུབ་བྱེད་མེད་ཅིང་དེ་ཉིད་དང་གཞན་དུ་བརྟགས་ན་མི་འཐད་པའི་གནོད་བྱེད་ཡོད་པའི་ཕྱིར་རོ ( ¡¶ ཞ ¡· ཏེ ) ། །སློབ་དཔོན་ཆོས་གྲགས་གྱིས། ཡུལ་མེད་པ་ཡི་ཤེས་པའམ། །ཤེས་པ་མེད་པའི་ཡུལ་འགའ་ཡང༌། །མྱོང་བར་གྱུར་པ་མ་མཐོང་ནས། །ཞེས་གསུངས་པ་ལྟ་བུ་ཡིན། དོན་བཞི་པ་མཐར་བཟུང་ན་སྲིད་པའི་རྩ་བར་འགྱུར་བ་ནི། དེ་ལྟར་གནས་ལུགས་ངེས་པ་དོན་ལ་མེད་ཀྱང་ངེས་པར་བཟུང་ན་སྐྱོན་ཅི་ཡོད་སྙམ་ན། ཕྱིན་ཅི་ལོག་ལ་ཞེན་པས་སྲིད་པ་ལས་མི་གྲོལ་ཞིང་སྡུག་བསྔལ་གྱི་རྩ་བར་འགྱུར་བ་ཡིན་ཏེ། རིན་ཆེན་ཕྲེང་བ་ལས། གནས་མེད་ཆོས་འདིས་སྐྲག་གྱུར་པའི། །སྐྱེ་བོ་གནས་ལ་མངོན་དགའ་ཞིང༌། ། ཡོད་དང་མེད་པར་འཛིན་པས་ན། །མི་མཁས་རྣམས་ནི་ཕུང་བར་འགྱུར། །ཞེས་གསུངས་པ་དང་འདྲའོ། །དོན་གཉིས་པ་དེ་ལ་རྩོད་པ་ ¡Ã སྤང་བ་ལ་ ( ¡¶ ཞ ¡· - སྤང་བ་ལ་ ) གསུམ་ལས། ལུང་དང་འགལ་བ་སྤང་བ་ནི། འོ་ན་སངས་རྒྱས་ཀྱི་ཡང་དག་པའི་ལྟ་བ་སྟོང་པ་ཉིད་ཅེས་གསུངས་པ་དང་འགལ་སྙམ་ན། མཐར་འཛིན་པ་སྤང་བའི་ཕྱིར་སྟོང་པ་ཉིད་དུ་ ( ¡¶ ཞ ¡· ཅེས་ ) གསུང་པ་ཡིན་གྱི། སྟོང་པ་ཉིད་ཅེས་བྱ་བའི་ལྟ་བ་ཡོད་པ་མ་ཡིན་ཏེ། རྡོ་རྗེ་གུར་ལས། ལྟ་བ་རྣམས་ལས་ལོག་རྣམས་དང༌། ། བདག་ཏུ་ལྟ་བ་ཚོལ་རྣམས་ཀྱི། །བདག་ཞེན་བསམ་པ་བཟློག་པའི་ཕྱིར། །སྟོང་པ་རྒྱལ་བ་རྣམས་ཀྱིས་བསྟན། །ཞེས་གསུངས་སོ། །ཆོས་ ( ¡¶ ཞ ¡· - ཆོས་ ) གཉིས་པ་རང་ཚིག་དང་འགལ་བ་སྤང་བ་ནི། གནས་ལུགས་ངེས་པའི་ལྟ་བ་མེད་ན། ཁྱེད་གསང་སྔགས་པ་རང་གིས་ཀྱང༌། ཕ་རོལ་ཏུ་ཕྱིན་པ་དང་ན་མཉམ་པའི་ལྟ་བ་དང༌། དེ་ཁོ་ན་ཉིད་རྒྱ་མཚོའི་དོན་དང་མ་བྲལ་བའི་ལྟ་བ་ཞེས་འདོད་པ་མ་ཡིན་ནམ་ཞེས་རྒོལ་ན

༑ བལྟ་བྱ་དང་ལྟ་བྱེད་ལས་གྲོལ་བ་ལ་ལྟ་བར་བཏགས་པ་ཡིན་གྱི། ཁས་བླང་རྒྱུའི་ལྟ་བ་གཅིག་ཡོད་ནས་སྨོས་པ་མ་ཡིན་པས་སྐྱོན་མེད་དེ། སློབ་དཔོན་ཏོག་ཙེ་པ་བཟང་པོའི་ཞབས་ཀྱི་ཞལ་སྔ་ནས། ཉན་པ་གོམས་པའི་སྦྱོར་བ་ཡིས། །གཉིས་མེད་མིང་དུ་ ¡Ã བཟུང་བ་ ( ¡¶ ཞ ¡· བཏགས་པ་ ) ལ། །དེ་ལ་རྣལ་འབྱོར་པས་བཟོད་མཛོད ༑ ༑ ཅེས་གསུངས་པ་ལྟར་ཡིན་ནོ། །ཆོས་གསུམ་པ་ཐ་མལ་པ་དང་མཚུངས་པ་སྤང་བ་ནི། ཁྱེད་ལ་ལྟ་བ་མེད་ན། འཇིག་རྟེན་ཐ་མལ་པ་ལའང་ལྟ་བ་མེད་པས། དེ་དང་མཚུངས་ ¡Ã པ་མ་ཡིན་ནམ་ ( ¡¶ ཞ ¡· པར་འགྱུར་ ) ཞེས་རྒོལ་ན། འཇིག་རྟེན་ཕལ་པ་ལ་གྲུབ་མཐས་བཏགས་པའི་ལྟ་བ་མེད་པ་ནི་མ་ཤེས་པ་ཡིན་ལ། ངེད་ལྟ་བ་མི་འདོད་པ་ནི། ལྟ་བ་ངོ་བོས་མ་གྲུབ་པ་ཤེས་པ་ནས་མི་འདོད་པས་ག་ལ་མཚུངས་ཏེ། ལོང་བ་དང༌། མིག་གསལ་བས་ནམ་མཁའ་ལ་ལྟ་བ་དང་འདྲ་བ་ཡིན་ནོ། །དོན་གཉིས་པ་མཐའ་བྲལ་གྱི་ ( ¡¶ ཞ ¡· + ལྟ་བ་ ) དབུ་མ་ཞེས་འཛིན་ནའང༌། མཐའ་ ¡Ã བྲལ་མ་ ( ¡¶ ཞ ¡· - བྲལ་མ་ ) ཡིན་པ་ནི། དེ་ལྟར་མུ་ ( ¡¶ ཞ ¡· མཐའ་ ) བཞི་དང་བྲལ་བའི་དབུ་མ་ཞེས་བཏགས་ཤིང་ཞེན་ནའང༌། དེ་ཕྱིན་ཅི་ལོག་ཏུ་འགྱུར་ ¡Ã བ་ཡིན་པས ( ¡¶ ཞ ¡· ཏེ ) ། ¡Ã ཏིང་ངེ་འཛིན་རྒྱལ་པོ་ལས། ( ¡¶ ཞ ¡· - ཏིང་ངེ་འཛིན་རྒྱལ་པོ་ལས༑ ) ཡོད་དང་མེད་པ་འདི་གཉིས་མཐའ་ཡིན་ཏེ། །གཙང་དང་མི་གཙང་འདི་ཡང་མཐའ་ཡིན་ལ། །དེ་ལྟར་མཐའ་བཞི་རྣམ་པར་སྤངས་པ་ཡི། །མཁས་པས་དབུས་ལ་གནས་པར་མི་བྱའོ། །ཞེས་གསུངས་ལ། དེ་ཉིད་སཾ་པུ་ཊ་ལས། སྟོང་མིན་སྟོང་པ་མིན་པའང་མིན། །དབུ་མ་དམིགས་པར་མི་འགྱུར་རོ། །ཞེས་གསུངས་པ་ལྟར་རོ ༑ ༑ དོན་གཉིས་པ་བསྒོམ་པ་ཟུང་འཇུག་ཏུ་ཉམས་སུ་བླང་བ་ལ་གསུམ་ཡོད་པ་ལས ༑ ཟུང་འཇུག་གི་རང་བཞིན ( ¡¶ ཞ ¡· + ནི ) ། ཡུལ་སྣང་བ་དང་སྟོང་པ་ཟུང་དུ་འཇུག་པ། བློ་རིག་པ་དང་སྟོང་པ་ཟུང་དུ་འཇུག་པ་ལ་དེ་ལྟར་ཤེས་ཏེ། གསང་བ་འདུས་པ་ལས། ཤེས་རབ་ཐབས་ནི་སྙོམས་འཇུག་པ། །རྣལ་འབྱོར་ཞེས་ནི་བརྗོད་པ་ཡིན། །གང་ཞིག་དངོས་མེད་ཤེས་རབ་སྟེ། །ཐབས་ནི་དངོས་པོའི་མཚན་ཉིད་དེ་

( ¡¶ ཞ ¡· དོ ) ། །ཞེས་གསུངས་པ་ལྟར་ཡིན་ནོ། །གཉིས་པ་དོན་དམ་པར་བསམ་དུ་མེད་པ་ནི། ཡང་དག་པའི་རིགས་པས་དཔྱད་ན། དོན་དམ་པར་ཕྱི་ནང་གི་ཆོས་ཐམས་ཅད་ངོ་བོས་མ་གྲུབ་པས། བསྒོམ་བྱ་སྒོམ་བྱེད་ལས་གྲོལ་བ་ཡིན་ཏེ། སཾ་པུ་ཊ་ལས། རྣམ་རྟོག་མེད་པའི་ཆོས་རྣམས་ལ། །དམིགས་པ་མེད་ཅིང་བསྒོམ་པ་མེད། །ཅེས་གསུངས་པ་ལྟར་རོ། །གསུམ་པ་ཀུན་རྫོབ་ཏུ་བསྒོམ་པའི་ཚུལ་ནི། དེ་ལྟར་དོན་དམ་པར་སྤྲོས་པ་དང་བྲལ་བས་བསྒོམ་དུ་མེད་ཀྱང༌། ཀུན་རྫོབ་ཏུ། རྨི་ལམ་ ( ¡¶ ཞ ¡· + ལྟ་ ) སྒྱུ་མ་ལྟ་བུའི་ཚུལ་གྱིས་བསྒོམ་པ་ཡིན་ཏེ། རྟོག་པ་མེད་པ་ལྟར་མོས་ལ། །བརྟག་པ་ཀུན་གྱིས་བརྟག་པར་བྱ། །ཞེས་གསུངས་པ་ལྟར་ཡིན་ནོ། །དོན་བཞི་པ་ལྟ་བ་དེ་ཉིད་གསུང་རབ་དང་སྡེ་སྣོད་ཐམས་ཅད་ཀྱི་རྟོགས་བྱར་བསྟན་པ་ནི། ཆོས་ཐམས་ཅད་ཀྱི་རང་བཞིན་སྤྲོས་པ་དང་བྲལ་བ་རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་དེ། ¡Ã དེ་ཉིད་ ( ¡¶ ཞ ¡· - དེ་ཉིད་ ) ཐུབ་པའི་གསུང་རབ་ཐམས་ཅད་ཀྱི་བརྗོད་བྱ་ཡིན་ཏེ། མདོ་ལས། བདེ་བར་གཤེགས་པའི་གསུང་ ( ¡¶ ཞ ¡· + རབ་ ) ཐམས་ཅད་ནི་དེ་ཁོ་ན་ཉིད་ལ་གཞོལ། དེ་ཁོ་ན་ཉིད་ལ་འབབ། དེ་ཁོ་ན་ཉིད་ལ་མངོན་དུ་ཕྱོགས་ཞེས་གསུངས་པ་དང༌། སྤྱོད་འཇུག་ལས། ཡན་ལག་འདི་དག་ཐམས་ཅད་ནི། །ཐུབ་པས་ཤེས་རབ་དོན་དུ་གསུངས ༑ ༑ དེ་ཡི་ཕྱིར་ན་སྡུག་བསྔལ་དག །ཞི་བར་འདོད་པས་ཤེས་རབ་བསྐྱེད།། ཅེས་གསུངས་པ་དང༌། སཾ་པུ་ཊ་ལས། འདི་ནི་གཉིས་སུ་མེད་པར་བརྗོད། །འདི་ནི་བྱང་ཆུབ་སེམས་མཆོག་ཉིད། །རྡོ་རྗེ་རྡོ་རྗེ་སེམས་དཔའ་དཔལ། །རྫོགས་པའི་སངས་རྒྱས་བྱང་ཆུབ་ཉིད། །འདི་ཉིད་ཤེས་རབ་ཕ་རོལ་ཕྱིན། །ཕ་རོལ་ཕྱིན་ པ་ཀུན་གྱི་དངོས། །མཉམ་ཉིད་བསམ་བྱ་ཉིད་དུ་གསུངས། །སངས་རྒྱས་ཀུན་མཆོག་བསྒོམ་པ་ཉིད། །ཅེས་གསུངས་པས་མིང་གི་རྣམ་གྲངས་བཅུ་བཞི་བསྟན་པ་ཡིན་ཏེ། ཡང་ལྟ་བ་སྟོང་པ་ཉིད་དེ་ལ་གཉིས་སུ་མེད་པ་ཞེས་བརྗོད་དེ། སཾ་པུ་ཊ་ལས། གཉིས་མེད་གཉིས་ནི་རྣམ་སྤངས་པའི།

།དེ་ཉིད་ལ་ནི་ཇི་བཞིན་སྟོན། ། ཞེས་བྱ་བ་དང༌། རིམ་ལྔ་ལས། །དེ་ལྟར་གང་གནས་རྣལ་འབྱོར་པ། །ཟུང་འཇུག་རིམ་ལ་གནས་པ་སྟེ། །དེ་ཉིད་གཉིས་མེད་ཡེ་ཤེས་ཏེ། །མི་གནས་མྱ་ངན་འདས་པའང་ཡིན། །ཞེས་གསུངས་སོ། །དེ་ཉིད་ལ་བྱང་ཆུབ་ཀྱི་སེམས་ཞེས་བརྗོད་དེ། བརྟག་གཉིས་ལས། སྟོང་ཉིད་སྙིང་རྗེ་དབྱེར་མེད་པ། །བྱང་ཆུབ་སེམས་ཞེས་རབ་ཏུ་བརྗོད། །ཅེས་གསུངས། དེ་ཉིད་ལ་རྡོ་རྗེ་ཞེས་བརྗོད་དེ། རྡོ་རྗེ་རྩེ་མོ་ལས། སྲ་ཞིང་སྙིང་པོ་ཁོང་སྟོང་མེད། །གཅད་དང་གཞིག་པར་བྱ་བ་མེད། །བསྲེག་པར་བྱར་མེད་འཇིག་མེད་པས། །སྟོང་པ་ཉིད་ནི་རྡོ་རྗཻར་བཤད། །ཅེས་གསུངས། དེ་ཉིད་ལ་རྡོ་རྗེ་སེམས་དཔའ་ཞེས་བརྗོད་དེ། བརྟག་གཉིས་ལས། རྡོ་རྗེ་མི་ཕྱཻད་ཅེས་བྱར་བརྗོད། ( ¡¶ ཞ ¡· + སེམས་དཔའ་སྲིད་པ་གསུམ་གཅིག་པ ) །ཅེས་གསུངས། དེ་ཉིད་ལ་དཔལ་ཞེས་བརྗོད་དེ། ཤྲཱི་ནི་གཉིས་མེད་ཡེ་ཤེས་ཏེ། །ཞེས་བྱ་བ་དང༌། རྣམ་སྣང་མངོན་བྱང་ལས། ཐེག་པ་ཆེན་པོ་ཆེར་འབྱུང་བའི། །ལམ་མཆོག་འདི་ནི་དཔལ་དང་ལྡན། །ཞེས་གསུངས། དེ་ཉིད་ལ་རྫོགས་པའི་སངས་རྒྱས་ཞེས་བརྗོད་དེ། རྡོ་རྗེ་རྩེ་མོ་ལས། དེ་བཞིན་ཉིད་བདེན་ཤིན་ཏུ་བརྟན། །དེ་ཁོ་ན་ཉིད་གང་རྟོགས་ནས

༑ ༑ ཆོས་ཀུན་རྟོགས་པ་ཞེས་བྱ་གང༌། །དེ་ཉིད་རྟོགས་པ་ ( ¡¶ ཞ ¡· པས་ ) སངས་རྒྱས་བརྗོད། །ཅེས་གསུངས། དེ་ཉིད་ལ་བྱང་ཆུབ་ཅེས་བརྗོད་དེ། རྣམ་སྣང་མངོན་བྱང་ལས། བྱང་ཆུབ་ནམ་མཁའི་མཚན་ཉིད་དེ། །རྣམ་པར་རྟོག་པ་ཐམས་ཅད་སྤངས། །ཞེས་གསུངས་སོ། །དེ་ཉིད་ལ་ཤེས་རབ་ཀྱི་ཕ་རོལ་ཕྱིན་པ་ཞེས་བརྗོད་དེ། རྡོ་རྗེ་རྩེ་མོ་ལས། ཉན་ཐོས་རང་རྒྱལ་ཕྱི་རོལ་གྱི། །ཤེས་རབ་ལས་ནི་བླ་མར་བརྗོད། །དེ་བཞིན་ཉིད་ཞི་ཕ་རོལ་ཕྱིན། །ཤེས་རབ་ཕ་རོལ་ཕྱིན་ཞེས་བཤད ༑ ༑ ཅེས་གསུངས་སོ། །དེ་ཉིད་ཕ་རོལ་ཕྱིན་པ་ཀུན་གྱི་དངོས། །ཞེས་གསུངས་ཏེ། མ་ཆགས་པས་སྦྱིན་པ། ཉེས་པ་མེད་པས་ཚུལ་ཁྲིམས། མི་འཁྲུགས་པས་བཟོད་པ། མི་གནས་པས་བརྩོན་འགྲུས། མི་གཡེངས་བས་བསམ་གཏན། མ་རྨོངས་པས་ཤེས་རབ་སྟེ། མདོ་སྡེ་རྒྱན་ལས། འཛིན་པ་མི་མངའ་ཉེས་མི་མངའ ༑ ༑ རྙོག་པ་མེད་ཅིང་མི་གནས་ལ། །མི་གཡོ་ཆོས་ ( ¡¶ ཞ ¡· - ཆོས་ ) རྣམས་ཐམས་ཅད་ལ། །སྤྲོས་བྲལ་ཁྱོད་ལ་ཕྱག་འཚལ་ལོ། །ཞེས་གསུངས་སོ། །དེ་ཉིད་ལ་མཉམ་པ་ཉིད་ཅེས་བརྗོད་དེ། བརྒྱད་སྟོང་པ་ལས། ཆོས་ཐམས་ཅད་མཉམ་པ་ཉིད་ཡིན་པས་ཤེས་རབ་ཀྱི་ཕ་རོལ་དུ་ཕྱིན་པ་མཉམ་པ་ཉིད་ཅེས་གསུངས་སོ། ། དེ་ཉིད་བསམ་པར་བྱ་བ་ཞེས་བརྗོད་དེ། ཨ་བྷི་དྷ་ན་ལས། བསམ་གྱིས་མི་ཁྱབ་དེ་བསམས་ནས། །དངོས་དང་དངོས་མེད་རྣམ་པར་སྤངས། །ཞེས་གསུངས་སོ། ། དེ་ཉིད་ལ་སངས་རྒྱས་ཀུན་དངོས་ཞེས་བྱ་སྟེ། སངས་རྒྱས་མཉམ་སྦྱོར་ལས། ཡེ་ཤེས་སངས་རྒྱས་ཀུན་གྱི་དངོས། །རྡོ་རྗེ་སེམས་དཔའ་བདེ་བའི་མཆོག །ཅེས་གསུངས་སོ། །དེ་ཉིད་ལ་མཆོག་ཅེས་སྟེ། རྣམ་སྣང་མངོན་བྱང་ལས། གསང་སྔགས་ཡེ་ཤེས་ལས་བྱུང་བ། །འདི་ནི་དེ་ཉིད་ཡེ་ཤེས་མཆོག །ཅེས་གསུངས་སོ།། དེ་ཉིད་བསྒོམ་པར་བྱ་བ་ཞེས་བརྗོད་དེ། རྒྱལ་བའི་ཡུམ་ལས། གཟུགས་བསྒོམ་པ་རྣམ་པར་བསྒོམ་པ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་རྣམ་པར་བསྒོམ་པའོ། ། ཞེས་གསུངས་པས། མིང་བཅུ་བཞིས་མཚོན་ལ། དེ་ཉིད་ལ་ཀྱེའི་རྡོ་རྗེ་དང༌། གསང་བ་འདུས་པ་དང༌།

འཁོར་ལོ་བདེ་མཆོག་དང༌། དུས་ཀྱི་འཁོར་ལོ་ལ་སོགས་པའི་མཚན་དུ་མ་དང༌། དེ་དག་སྟོན་པར་བྱེད་པའི་ཆོས་ཀྱི་ཕུང་པོ་དུ་མས་ཀྱང་ལྟ་བ་ ( ¡¶ ཞ ¡· + འདི་ ) སྟོན་པར་བྱེད་པ་ ¡Ã ཡིན་ནོ། ། ( ¡¶ ཞ ¡· ལགས་པས ) ཆོས་ཐམས་ཅད་བརྗོད་པར་བྱ་བ་དང༌། རྟོགས་པར་བྱ་བ་ཡིན་པས་ཤིན་ཏུ་འབད་པ་ཆེན་པོས་ཆེད་དུ་གཉེར་བ་བྱ་བ་ཡིན་ནོ། །ཆོས་ལྔ་པ་དེ་རྟོགས་པར་བྱེད་པའི་ཐབས་གསང་སྔགས་ཀྱི་ཐབས་རྣམ་པར་བཞག་པ་ལ། དེ་ཁོ་ན་ཉིད་དེ་ཐབས་གཞན་གྱིས་མི་རྟོགས་ཤིང་གསང་སྔགས་ཀྱི་ཐབས་ཀྱིས་མྱུར་དུ་རྟོགས་པ། གསང་སྔགས་ཀྱི་ཐབས་ངོས་བཟུང་བ། ཐབས་ལས་བྱུང་བའི་ཡེ་ཤེས་དེ་དཔེའི་ཡེ་ཤེས་སུ་བསྟན་པ། དེ་ལུས་ལ་གནད་དུ་བསྣུན་པས་རྟོགས་པའི་ཕྱིར་རྡོ་རྗེ་ལུས་ཀྱི་གནས་ལུགས་གཏན་ལ་དབབ་པ་སྟེ། བཞི་ཡོད་པ་ལས། དང་པོ་ཐབས་གཞན་གྱིས་མི་རྟོགས་པ་ནི། ལྟ་བའི་ཡེ་ཤེས་དེ་གསང་སྔགས་ཀྱི་ཐབས་ ( ¡¶ ཞ ¡· ལམ་ ) ལ་མ་བརྟེན་པ་ཕ་རོལ་ཏུ་ཕྱིན་པར་གྲགས་པ་ལ་སོགས་པའི་ཐོས་བསམ་དང༌། དཔེ་དང་གཏན་ཚིགས་ཀྱིས་མི་རྟོགས་ཏེ། གཞན་གྱིས་བརྗོད་མིན་ནས། མི་རྙེད་དེ་ཞེས་ ¡Ã བྱ་བ་ ( ¡¶ ཞ ¡· ཞེས་པའི་བར་ ) དང༌། སློབ་དཔོན་ཨཱརྱ་དེ་བས། བསྐལ་པ་བྱེ་བ་དུ་མ་རུ། །ཐོས་པའི་ཕ་རོལ་སོན་གྱུར་པ ( ¡¶ ཞ ¡· ཀྱང་ ) ། །བདག་བྱིན་བརླབ་ལ་ཕྱིར་བལྟས་པས། །དེ་ཡི་དེ་ཉིད་རྟོགས་མི་འགྱུར། །ཞེས་བྱ་བ་དང༌། ཆོས་ཀུན་རྨི་ལམ་སྒྱུ་འདྲ་ཞེས། །སངས་རྒྱས་པ་ཀུན་སྨྲ་མོད་ཀྱི། །བདག་བྱིན་བརླབ་ལ་ཕྱིར་ཕྱོགས་པས། །རྨི་ལམ་སྒྱུ་འདྲ་མཐོང་བ་མེད། །ཅེས་གསུངས་པ་ལྟར་ཡིན་ནོ། ། གཉིས་པ་གསང་སྔགས་ཀྱི་ཐབས་ངོས་བཟུང་བ་ནི། བརྟག་གཉིས་ལས། བླ་མའི་དུས་ཐབས་བསྟན་པ་དང༌། །བདག་གི་བསོད་ནམས་ལས་ཤེས་བྱ། །ཞེས་གསུངས་པས། མཚན་ཉིད་དང་ལྡན་པའི་ ¡Ã བླ་མའི་ ( ¡¶ ཞ ¡· དམ་པའི་ ) བྱིན་རླབས་ཀྱིས་རྟོགས་པར་འགྱུར་བ་ཡིན་ཏེ། སཾ་པུ་ཊ་ལས། ¡Ã ནང་གི་དབྱེ་བ་འདི་ཉིད་ནི། ( ¡¶ ཞ ¡· - ནང་གི་ཉིད་ནི། ) །བླ་མའི་ཞལ་ལས་རྙེད་པར་འགྱུར།

།ཞེས་བྱ་བ་དང༌། རིམ་ལྔ་ལས། རི་དབང་རྩེ་ནས་འགའ་ཞིག་ལྷུང་གྱུར་ན། །ལྷུང་བར་མི་འགྱུར་སྙམ་ཡང་ལྷུང་བར་འགྱུར། །བླ་མའི་དྲིན་གྱིས་ཕན་པའི་ལུང་ཐོབ་ན། །གྲོལ་བར་མི་འགྱུར་སྙམ་ཡང་གྲོལ་བར་འགྱུར། །ཞེས་གསུངས་སོ། །དུས་ནི། བླ་མ་དེས་དབང་གསུམ་པ་དང་བཞི་པ་བསྐུར་བའི་དུས་སུ་རྟོགས་ཏེ། བརྟག་གཉིས་ལས། ཕྱག་རྒྱ་ཆེན་པོའི་དབང་བསྐུར་བ་ནས ( ¡¶ ཞ ¡· གནས ) ། བྱིན་བརླབས་ཡིན་ཞེས་གསུངས་སོ། །ཐབས་ནི་བྱང་ཆུབ་ཀྱི་སེམས་དབབ་བཟློག་གིས་རྟོགས་པར་འགྱུར་ཏེ། བརྟག་གཉིས་ལས། ག་པུར་ཉིད་ནི་བདག་མེད་མ། །ཞེས་གསུངས་སོ ༑ ༑ བསྟན་པ་ནི། དངོས་སམ་ཡེ་ཤེས་ཀྱི་ཕྱག་རྒྱ་བསྟེན་པས་རྟོགས་ཏེ། བརྟག་གཉིས་ལས། བོལླ་ཀཀྐོ་ལ་སྦྱོར་བས། །དེ་ཡི་བདེ་བ་ཤེས་པར་འགྱུར། །ཞེས་གསུངས་པས་སོ། །དེ་ལྟ་བུའི་རྐྱེན་དེ་དག་འཕྲོད་པར་བྱེད་པ་ལ། བདག་ཉིད་ཀྱི་བླ་མ་མཆོད་པ་ལ་སོགས་པ་ཕྱིའི་བསོད་ནམས་སོག་པ་ལའང་རག་ལས་ཏེ། སློབ་དཔོན་ཀླུ་སྒྲུབ་ཀྱི་ཞལ་ནས། བླ་མ་ཡོངས་སུ་མཉེས་པ་ཡིས། །ལས་ཀྱི་དངོས་གྲུབ་ཐོབ་པར་འགྱུར། །ཞེས་གསུངས་པ་ལྟར་རོ། །གསུམ་པ་ཐབས་ལས་བྱུང་བའི་ཡེ་ཤེས་དེ་དཔེ་ཡི་ཡེ་ཤེས་སུ་བསྟན་པ་ནི། འོ་ན་དབང་གསུམ་པའི་དུས་སུ་ཉམས་སུ་མྱོང་བའི་ཡེ་ཤེས་དེ། འཕགས་པ་རྣམས་ཀྱིས་རྟོགས་པའི་དོན་གྱི་ཡེ་ཤེས་ཡིན་ནམ་སྙམ་ན། མཐོང་སྤང་གི་སྒྲིབ་པ་ ¡Ã མ་སྤངས་ ( ¡¶ ཞ ¡· དང་བཅས་ ) པའི་ཕྱིར་དོན་གྱི་ཡེ་ཤེས་མ་ཡིན། འོ་ན་དེ་སྐྱེས་ཀྱང་དོན་མེད་དོ་སྙམ་ན། ནམ་མཁའི་ཟླ་བ་ལྟ་བར་འདོད་པ་ལས་ཆུ་ནང་གི་ཟླ་བ་ལྟ་བ་ལྟར་དོན་དང་འདྲ་ཞིང་དེ་བླ་མས་ངོ་སྤྲད་པས་མྱུར་དུ་རྟོགས་པར་གྱུར་བས་ཤིན་དུ་དོན་ཆེ་བ་ཡིན་ཏེ། བརྟག་གཉིས་ལས། གང་ཕྱིར་འབྱུང་བ་ཆེར་བདེ་བ། །དེ་ཕྱིར་བདེ་བ་དེ་ཉིད་མིན། ། ཞེས་བྱ་བ་དང༌། ལྷན་ཅིག་སྐྱེས་པས་གང་སྐྱེས་པ། །ལྷན་ཅིག་སྐྱེས་པ་དེར་བརྗོད་བྱ ༑ ༑ ཞེས་གསུངས་པ་ལྟར་རོ། །བཞི་པ་དེ་ལུས་ལ་གནད་དུ་བསྣུན་པས་རྟོགས་པའི་ཕྱིར།

རྡོ་རྗེ་ལུས་ཀྱི་གནས་ལུགས་གཏན་ལ་དབབ་པ་ནི། སློབ་དཔོན་ཀླུ་སྒྲུབ་ཀྱིས། ཤེས་དང་མི་ཤེས་པ་དག་གིས། །ལུས་འདི་ཉིད་ལ་ཐམས་ཅད་དེ། ། རང་གི་རྣམ་པར་རྟོག་པས་བསྒྲིབས། །བདག་ཉིད་ཤེས་ན་གྲོལ་བར་འགྱུར། ། ཞེས་གསུངས་པས། ལུས་ཀྱི་གནས་ལུགས་ཤེས་དགོས་ཏེ། ( ¡¶ ཞ ¡· ལ་ ) དེ་གཏན་ལ་འབེབས་པ་ལ། རྟེན་དཀྱིལ་འཁོར་གསུམ་རླུང་དང་བཅས་པ་དང་པོ་ཇི་ལྟར་འགྲུབ་པའི་ཚུལ། བར་དུ་གནས་པའི་ཚུལ། ཐ་མ་འཇིག་པའི་ཚུལ་དང་གསུམ་དུ་གནས་ཀྱང༌། བཤད་བདེ་བས་ཐོག་མར་འཇིག་པའི་ཚུལ་གསུངས་སོ། །དེ་ལ་ནང་འཇིག་པ་ལྟར་ཕྱིའི་འཇིག་རྟེན་ཡང་འབྱུང་བའི་རིམ་པས་འཇིག་སྟེ། མངོན་པ་ལས། མེ་ཡིས་བདུན་ནོ་ཆུ་ཡིས་གཅིག །དེ་ལྟར་ཆུ་བདུན་ཐལ་ནས་ནི། །མེ་ཡིས་བདུན་ནོ་དེ་ནས་ནི། །མཇུག་ཏུ་རླུང་གིས་འཇིག་པ་ཡིན། །ཞེས་གསུངས་པ་ལྟར་འཇིག་ལ། དེ་ནས་སྟོངས་ནས། དེ་ནས་ཡང་འཆགས་སོ། །ནང་རིམ་གྱིས་འཇིག་པའང་འབྱུང་བའི་རིམ་གྱིས་འཇིག་སྟེ། དེ་ལ་འཆི་བའི་དུས་སུ། སྲོག་གི་རྟེན་ས་རླུང་གི་ནུས་པ་ཆུ་ལ་ཐིམ་པས་ལུས་ཀྱི་སྟོབས་དང་ལྗིད་ཉམས། ཆུ་མེ་ལ་ཐིམ་པས་གཤེར་བའི་དངོས་པོ་རྣམས་སྐེམས། མེ་རླུང་ལ་ཐིམ་པས་ལུས་ཀྱི་དྲོད་ཡལ ༑ རླུང་རྣམ་པར་ཤེས་པ་ལ་ཐིམ་པས་དབུགས་རྒྱུ་བ་ཆད། རྣམ་པར་ཤེས་པ་འོད་གསལ་ལ་ཐིམ་པས་རྣམ་རྟོག་འགགས། འདའ་ཀ་མའི་གདམས་ངག་ཡོད་ན་སྐབས་འདིར་འགྲུབ། མེད་ན་བར་དོར་རྫུས་སྐྱེས་ཀྱི་ལུས་ལེན། དེའི་ཚེ་བར་དོའི་གདམས་ངག་ཡོད་ན་འགྲུབ། མེད་ན་ཕ་རོལ་དུ་སྐྱེ་བ་ལེན་པར་འགྱུར་ཏེ། འགག་པའི་ཚུལ་ལོ། །བར་དོར་ཤིན་ཏུ་ཕྲ་བའི་རྫུས་སྐྱེས་ཀྱིས་ལུས་བླངས་ཏེ། དྲི་ཟ་ཞིང་ལས་དང་རྗེས་སུ་མཐུན་པའི་བདེ་སྡུག་མྱོང་ནས་སྐྱེ་བ་ཕྱི་མའི་ཉིང་མཚམས་སྦྱོར་རོ ༑ ༑ དེའི་ཕྱིར་དང་པོ་ཇི་ལྟར་འགྲུབ་པའི་ཚུལ་ལ་བཞི་ཡོད་པའི་དང་པོའི་དང་པོ་ལུས་ངག་ཡིད་གསུམ་རྟེན་དང་བརྟེན་པའི་ཚུལ་ནི་སྐྱེ་བའི་ཚེ། སེམས་ལ་བརྟེན་ནས་ལུས་ངག་བརྟེན་པའི་ཚུལ་གྱིས་འབྱུང་ལ།

གནས་པའི་ཚེ་ལུས་རྟེན་ལ། ངག་དང་སེམས་བརྟེན་པའི་ཚུལ་གྱིས་གནས་ཏེ། ཕྱག་རྒྱ་ཆེན་པོ་ཐིག་ལེ་ལས། འབྱུང་བ་ཆེན་པོ་བཞི་པོ་ནི། །སྲོག་གི་རྟེན་དུ་ཤེས་པར་བྱ། །ཡང་ན་སྲོག་ནི་དེ་རྣམས་བརྟེན ༑ ༑ ལེགས་དགེས་དབང་མོ་ཤེས་པར་གྱིས། །ཞེས་གསུངས་པ་ལྟར་རོ། ། གཉིས་པ་སེམས་ལ་བརྟེན་ནས་ལུས་ངག་ཇི་ལྟར་འབྱུང་ན། སྔ་མའི་སེམས་ཀྱི་རྒྱུན་འོད་གསལ་ལ་ཐིམ་པས་སྔོན་གྱི་བག་ཆགས་ཀྱིས་འཕེན་པས་འོད་གསལ་ལས་ལངས་ཏེ། རྣམ་ཤེས་གཡོས་པས་རླུང་འབྱུང་ལ། རླུང་བསྐྱོད་པས་དྲོད་དང༌། དྲོད་ཀྱིས་ཆུ་རྡུལ་བསྡུས་པས་རླན་དང༌། དེས་ས་རྡུལ་བསྡུས་པས་ས་སྟེ་འབྱུང་བ་རྣམས་བསྡུས་ནས། དེ་ལས་བར་དོར་རྫུས་སྐྱེས་ཀྱི་ལུས་འགྲུབ་ཅིང༌། དེ་ལ་བརྟེན་པའི་རླུང་བརྗོད་འདོད་ཀྱི་རྟོག་པས་བསྐུལ་བ་དང༌། མགྲིན་པ་ལ་སོགས་པ་ནས་རྒྱུས་ནས་བར་དོའི་ངག་སྣ་ཚོགས་འབྱུང་ལ། དེ་ཉིད་ཕྱི་མའི་ལུས་འགྲུབ་པའི་རྐྱེན་དང་ཕྲད་པས་སྐྱེ་བ་ཕྱི་མའི་ལུས་ངག་རགས་པ་འགྲུབ་སྟེ། ཕྱག་རྒྱ་ཆེན་པོ་ཐིག་ལེ་ལས། རྣམ་ཤེས་ལས་ནི་སྐྱེས་པ་རླུང༌། །དེ་ལས་མེ་ནི་སྐྱེ་བར་འགྱུར།། དེ་ལས་ཆུ་ནི་སྐྱེ་བར་འགྱུར། །དེ་ལས་ས་ནི་སྐྱེ་བར་འགྱུར། །དེ་རྣམས་ཀུན་ལས་ཕུང་པོ་འབྱུང༌། །དེ་ལས་སྐྱེ་མཆེད་འབྱུང་བར་འགྱུར། །དེ་ལས་རྣམ་ཤེས་སྐྱེ་བར་འགྱུར ༑ ༑ དེ་ལས་ཡེ་ཤེས་སྐྱེ་འགྱུར་ཏེ། །བརྒྱ་རྩ་བརྒྱད་ཀྱི་སྦྱོར་བས་སོ། ། ¡Ã ཞེས་གསུངས་སོ། ། ( ¡¶ ཞ ¡· - ཞེས་གསུངས་སོ།། ) གསུམ་པ་དཔེ་བརྒྱད་དང་སྟོང་པ་གསུམ་དང་སྦྱར་བ་ནི། ཚེ་སྔ་མའི་ཤེས་པ་ལས་ཚེ་ཕྱི་མའི་ཤེས་པ་འབྱུང་ལ། བར་དོའི་གནས་སྐབས་ཀྱི་ཤེས་པའི་རྒྱུན་ལ་བརྟེན་ནས་འབྱུང་བ། སྔ་མ་ཉིད་ཕྱི་མར་འཕོ་བ་ཡང་མ་ཡིན་པས་རྟག་པར་ཡང་མི་འགྱུར་ལ། རྒྱུན་ལ་བརྟེན་ནས་འཆད་པར་ཡང་མི་འགྱུར་བའི་དཔེ་ནི། སློབ་དཔོན་ཀླུ་སྒྲུབ་ཀྱིས། རྟེན་འབྲེལ་གྱི་གཞུང་ལས ༑ ཁ་ཏོན་མར་མེ་མེ་ལོང་རྒྱ། །མེ་ཤེལ་ས་བོན་སྐྱུར་དང་སྒྲས།

།ཕུང་པོ་ཉིང་མཚམས་སྦྱར་བ་དག །མི་འཕོ་བར་ཡང་མཁས་རྟོགས་བྱ། །ཞེས་གསུངས་པ་ལྟར་རྟོགས་པར་བྱ་བ་ཡིན་ནོ། །དེ་ཉིད་སྟོང་པ་གསུམ་དང་སྦྱར་ན། སྔ་མའི་བག་ཆགས་ཀྱིས་འཕེན་པ་དང་ཀུན་གཞིའི་རྒྱུན་མ་འཆད་པས་འོད་གསལ་ལས། ཀུན་གཞི་ད་ལྟར་བ་མ་བསྒྲིབས་ལ་ལུང་དུ་མ་བསྟན་པ་འགྲུབ་པ་ལ་སྟོང་པ་ཆེན་པོ་ཞེས་བྱ། དེ་ཉིད་ལ་དྲི་མའི་ཚུལ་གྱིས་ཉོན་མོངས་པ་ཅན་གྱི་ཡིད་དང་བཅས་པ་པར་འབྱུང་བ་ལ་ཤིན་ཏུ་སྟོང་པ་ཞེས་བྱ། དེ་ལ་སྔོན་གྱི་བག་ཆགས་ཀྱི་འཕེན་པ་དང་ ༑ ཡུལ་གྱི་རྐྱེན་གྱི་བྱེད་པས་རྣམ་ཤེས་ཚོགས་དྲུག་དང་བཅས་པར་འབྱུང་བ་ལ་སྟོང་པའི་བདག་ཉིད་ཅན་ཞེས་བྱ་ཞིང༌། དེ་དག་ལ་སེམས་སྣང་བ་དང༌། སྣང་བ་མཆེད་པ་དང༌། སྣང་བ་ཉེར་ཐོབ་ཅེས་བྱ་བར་ཡང་འདོགས་སོ། །བཞི་པ་སྐྱེ་གནས་བཞིའི་རིམ་པ་བཤད་པ་ལ་གཞིའི་ལུས་ལེན་པའི་ལས་ཀྱི་འཕེན་པ་དྲག་པོས་འཕངས་པས། རྐྱེན་མང་པོ་དང༌། དུས་རིང་པོ་ལ་མི་ལྟོས་པར་འཕྲལ་དུ་ལུས་ལེན་པ་ལ་རྫུས་སྐྱེས་ཟེར། དེ་བས་འཕེན་པ་ཞན་པས་ཕྱིའི་དྲོད་གཤེར་ལ་སོགས་པའི་རྐྱེན་དང༌། དུས་ཅི་རིགས་པའི་འགྱུར་བ་ལས་ལུས་འགྲུབ་པ་དྲོད་གཤེར་སྐྱེས་ཞེས་ཟེར། དེ་བས་ཀྱང་འཕེན་པ་ཞན་པ། ཕ་མ་ལ་ལྟོས་པའམ། མ་ལྟོས་པའི་འབྱུང་བའི་ནུས་པ་དང༌། དུས་ཀྱི་འགྱུར་བས་སྒོ་ང་གྲུབ་ནས། དེ་རྡོལ་ཏེ་ལུས་འགྲུབ་པ་ལ་སྒོང་སྐྱེས་ཞེས་ཟེར། ལས་ཀྱི་དྲི་མ་མཐུག་ཅིང་ཕ་མ་དང་ལས་མཐུན་པར་བསགས་པས་ཕ་མ་ལ་སོགས་པའི་རྐྱེན་མང་པོ་ལ་ལྟོས་ནས་སྐྱེ་བ་ལ་མངལ་སྐྱེས་ཞེས་ཟེར། འདི་སྦྱང་དཀའ་བས་རྒྱས་པར་བཤད་པ་ལ་གསུམ་ཡོད་པ་ལས། དང་པོ་དངོས་པོ་དང་དངོས་མེད་ལས་སྐྱེ་བའི་ལུགས། མུ་སྟེགས་ཆད་ལྟ་བ་ཕ་མ་ལ་སོགས་པའི་དངོས་པོ་དང༌། ངོ་བོ་ཉིད་དངོས་པོ་མེད་པ་ལས་སྐྱེ་བར་འདོད་ལ་དེ་རྗེས་སུ་གཟུང་བའི་ཕྱིར། སཾ་པུ་ཊ་ལས། རྡོ་རྗེ་པདྨ་མཉམ་སྦྱོར་པས། །དངོས་དང་དངོས་མེད་རོ་གཅིག་འགྱུར། །ཞེས་གསུངས་པས། ཁུ་ཁྲག་དངོས་པོ་དང་སེམས་གཟུགས་ཀྱི་དངོས་པོར་མ་གྲུབ་པ་འདུས་ནས་སྐྱེ་བ་ལ་དགོངས་ནས་གསུངས།

གཉིས་པ་རྡུལ་མུན་པ་སྙིང་སྟོབས་ལས་སྐྱེ་བར་འདོད་པ་ནི ༑ གྲངས་ཅན་པས་དེ་ལྟར་འདོད་པས་རྗེས་སུ་གཟུང་བའི་དོན་དུ། སཾ་པུ་ཊ་ལས ༑ མུན་པ་སེམས་ཀྱི་རང་བཞིན་ཏེ། །སྙིང་སྟོབས་ཁུ་བ་རིན་ཆེན་རྡུལ། །ཞེས་གསུངས་པས། རྡུལ་ཁྲག མུན་པ་བར་དོའི་སེམས་སྙིང་སྟོབས་ཁུ་བ་རྣམས་སམ། ཡང་ཉོན་མོངས་པ་གསུམ་ལས་སྐྱེ་བ་ལ་དགོངས་པ་ཡིན་ནོ། །གསུམ་པ་ཁྱབ་འཇུག་གི་འཇུག་པ་བཅུ་ལས་སྐྱེ་བར་འདོད་པ་ནི། མུ་སྟེགས་ཁྱབ་འཇུག་པས། སྲིད་པ་འགྲུབ་པ། ཁྱབ་འཇུག་གིས་འཇུག་པའི་རིམ་པས་སྐྱེ་བར་འདོད་དེ། ཉ་དང་རུས་སྦལ་ཕག་རྒོད་དང༌། །ར་མ་གཉིས་དང་ནག་པ་དང༌། །མི་ཡི་སེང་གེ་མིའུ་ཐུང་དང༌། །སངས་རྒྱས་ངང་པ་ཅན་ཏེ་བཅུ། །ཞེས་འབྱུང༌། དེ་གཟུང་བའི་ཕྱིར་བརྟག་གཉིས་ལས། ཟླ་བ་བཅུ་ཡང་ས་རྣམས་ཏེ། །སེམས་ཅན་ས་བཅུའི་དབང་ཕྱུག་གོ །ཞེས་གསུངས་པས། མངལ་དུ་སྐྱེ་བའི་རིམ་པ་ཟླ་བ་བཅུ་ལ། འཇུག་པ་བཅུའི་ཚུལ་གྱིས་ཆགས་ཏེ། ཟླ་བ་བཅུ་ཚང་བ་དང་སྐྱེ་ལ། དེ་ཉིད་བྱང་ཆུབ་སེམས་དཔའི་ས་བཅུ་དང་ཡང་མཐུན་པར་དགོངས་སོ། །དོན་གསུམ་པ་བར་དུ་ཇི་ལྟར་གནས་པའི་ཚུལ་ལ། རྟེན་དཀྱིལ་འཁོར་གསུམ་དང༌། དེ་ལ་དབང་བྱེད་པ་སྙིང་པོ་ཡེ་ཤེས་རླུང་གཏན་ལ་དབབ་པ་གཉིས་སུ་ཡོད་པ་ལས། ཐོག་མར་རྟེན་དཀྱིལ་འཁོར་གསུམ་ལ་ ( ¡¶ ཞ ¡· ལས་ ) དང་པོ་ལུས་རྩའི་དཀྱིལ་འཁོར་ལ་ལྔ་ཡོད་པའི་དང་པོ། རྩ་གསུམ་ནི་ཉོན་མོངས་པ་གསུམ་དང༌། རླུང་ལྡང་འཇུག་གནས་པ་གསུམ་གྱི་དབང་གིས་ལུས་ཀྱི་དབུས་སུ། རོ་རྐྱང་ཀུན་འདར་མ་ ( ¡¶ ཞ ¡· + གསུམ་ ) འགྲུབ་སྟེ། བརྟག་གཉིས་ལས། རྩ་རྣམ་གསུམ་ནི་གཙོ་མོ་སྟེ། རྐྱང་མ་དང ༌། རོ་མ་དང་ ༑ ཀུན་འདར་མའོ། །ཞེས་གསུངས་སོ། །རྩ་གསུམ་པོ་དེ་དག་ལས་འཕྲོས་ནས ༑ ལུས་ཀྱི་ཆ་ཤས་རྣམས་སུ་མི་ཕྱེད་མ་ལ་སོགས་པ་བྱང་ཆུབ་ཀྱི་སེམས་འབབ་པའི་རྩ་སུམ་ཅུ་རྩ་གཉིས་འགྲུབ་སྟེ། རྩ་རྣམས་ནི་སུམ་ཅུ་རྩ་གཉིས་ཏེ། བྱང་ཆུབ་ཀྱི་སེམས་སུམ་ཅུ་རྩ་གཉིས་འབབ་པ་ཞེས་གསུངས་སོ།

།དེ་ནས་ ( ¡¶ ཞ ¡· + རྩ་ ) དབུ་མ་ལ་བརྟེན་པའི་འཁོར་ལོ་བཞི་འགྲུབ་ཅིང༌། དེའི་རྩ་འདབ་ཡི་གེའི་རྟེན་དུ་གྱུར་པ་བརྒྱ་ཉི་ཤུ་འགྲུབ་སྟེ། སཾ་པུ་ཊ་ལས། འཁོར་ལོ་བཞི་ཡིས་རབ་དབྱེ་བས ༑ ༑ བརྒྱ་ཕྲག་གཅིག་དང་ཉི་ཤུ་ལྷག །ཅེས་གསུངས་སོ། །དེ་ནས་ཡན་ལག་རྣམས་ལ་རྟེན་པའི་རྩ་ཕྲན་སྟོང་ཕྲག་བདུན་ཅུ་དོན་གཉིས་འགྲུབ་སྟེ། ཕྱག་རྒྱ་ཆེན་པོ་ཐིག་ལེ་ལས། ཉོན་ཅིག་ལྷ་མོ་སྐལ་ཆེན་མོ། །རྩ་ཡི་འཁོར་ལོ་འབྱུང་བ་མཆོག། སྟོང་ཕྲག་བདུན་ཅུ་རྩ་གཉིས་སུ། །རྩ་རྣམས་ཀྱི་ནི་རིགས་བཤད་དོ། །ཞེས་གསུངས་སོ། །དེ་ནས་བ་སྤུའི་བུ་ག་དང་འབྲེལ་བའི་རྩ་བྱེ་བ་ཕྲག་ཕྱེད་དང་བཞི་འགྲུབ་སྟེ། རྡོ་རྗེ་སྙིང་པོའི་འགྲེལ་པ་ལས། བ་སྤུའི་བུ་གའི་གྲངས་སྙེད་ཀྱི། །རྩ་རྣམས་བྱེ་བ་ཕྱེད་དང་བཞི། །ཞེས་གསུངས་སོ། །རྩའི་འཁོར་ལོ་དེ་རྣམས་ཀྱི་དབང་གིས་ལུས་ཀྱི་དབྱིབས་དང་སྟོབས་འགྲུབ་པ་ཡིན་ནོ། །གཉིས་པ་ཡེ་གེ་བྷ་གའི་དཀྱིལ་འཁོར་ལ་ལྔ་ལས། དང་པོ་ལྟེ་བའི་ཨ་ཆགས་ཏེ། ཨ་ནི་ཡིག་འབྲུ་ཀུན་གྱི་མཆོག །ཅེས་གསུངས། དེ་ནས་ཕྱི་རོལ་དུ། ཨེ་བྃ་ཐབས་ཤེས་རབ་ཀྱི་རང་བཞིན་ཆགས། དེ་ནས་སྙིང་གའི་བྷཱུྃ་ཨཱྃ་

( ¡¶ ཞ ¡· - ཨཱྃ་ ) ཛྲི་ྃཁྃ་ཧཱུྃ། ཉོན་མོངས་པ་ལྔ་དང༌། བདུད་རྩི་ལྔའི་རྟེན་འགྲུབ། དེ་ནས་ར་ཧ་སྱ་ལ་སོགས་པའི་ཡི་གེ་བཅུ་དྲུག དེ་ནས་ཡུལ་ཉི་ཤུ་ ¡Ã རྩ་བཞིའི་ཡི་གེ་ཉི་ཤུ་རྩ་བཞི། དེ་ནས་ཡི་གེ་བརྒྱ་ ( ¡¶ ཞ ¡· བཞི། དེ་ནས་ཡི་གེ་ ) ཉི་ཤུ་དང༌། བསམ་གྱིས་མི་ཁྱབ་པའི་བར་གྲུབ་པར་ ( ¡¶ ཞ ¡· + དེ་དག་ཏུ་ ) རླུང་རྒྱུས་པས་ ¡Ã ངག་གི་ ( ¡¶ ཞ ¡· - ངག་གི་ ) ཡི་གེའི་སྒྲ་དང་ལྡན་པར་གྲུབ་པ་ཡིན་ནོ། །གསུམ་པ་ཁམས་བདུད་རྩིའི་དཀྱིལ་འཁོར་ལ་ལྔ་ལས། དང་པོར་ཕ་མ་གཉིས་ལས་ཐོབ་པའི་ཁུ་བ་དང་ཁྲག་གཉིས་སྨིན་མཚམས་དང་ལྟེ་བར་ཆགས། དེ་ནས་སྙིང་གར་བདུད་རྩི་ལྔ། དེ་ནས་ལུས་ཀྱིས་ཆ་ཤས་བཅུ་དྲུག་ཏུ་ཁྲག་ལ་སོགས་པའི་ཁམས་བཅུ་དྲུག དེ་ནས་ཡུལ་ཉི་ཤུ་རྩ་བཞིར་ཁམས་ཉི་ཤུ་རྩ་བཞི། དེ་ནས་སུམ་ཅུ་རྩ་བདུན། དེ་ནས་རྒྱ་མཚོའི་ནང་དུ་སྐར་མ་ཤར་བ་ལྟ་བུ། ཐིག་ལེ་ཕྲ་མོ་བསམ་གྱིས་མི་ཁྱབ་པ་འགྲུབ་པ་ལ་རྣམ་ཤེས་བརྟེན་པས་ཡིད་ཀྱི་རྒྱུ་བ་རྣམས་འགྲུབ་པ་ཡིན་ནོ ( ¡¶ ཞ ¡· + ལགས་སྐད། ) ། །དོན་གཉིས་པ་དེ་ལ་དབང་བྱེད་པའི་སྙིང་པོ་ཡེ་ཤེས་རླུང་གཏན་ལ་དབབ་པ་ལ་རླུང་རང་གི་ངོ་བོ། རླུང་དེའི་རབ་ཏུ་དབྱེ་བ། བྱེད་པའི་ལས། རྒྱུ་བའི་ཚུལ། ལམ་དུ་བྱས་ན་ཇི་ལྟར་འགྱུར་བ་ལྔ་ཡོད་པ་ལས། དང་པོ་རང་གི་ངོ་བོ་ནི་འབྱུང་བ་ཆེན་པོའི་ཁོངས་སུ་གཏོགས་པ་ནང་གི་རླུང་རྣམ་པར་ཤེས་པའི་རྟེན་དུ་གྱུར་པ་ཅིག་ཡིན་ཏེ། སཾ་པུ་ཊ་ལས། དེ་ནི་མགོན་པོར་བརྗོད་པའི་རླུང༌། །ཧ་ནི་རབ་ཏུ་འགྲོ་བར་བརྗོད། །ཅེས་གསུངས་སོ།། གཉིས་པ་རབ་ཏུ་དབྱེ་བ་ལ་གསུམ་ཡོད་པ་ལས། དང་པོ་ངོ་བོའི་སྒོ་ནས་དབྱེ་བ། རྩ་བའི་རླུང་ལྔ་དང༌། ཡན་ལག་གི་རླུང་ལྔ་སྟེ་བཅུ་ཐམ་པ་ཡོད་དེ། དེ་ཡང་རིམ་ལྔ་ལས ༑ ( ¡¶ ཞ ¡· + སེམས་ཅན་ཀུན་གྱི་སྲོག་གྱུར་པ། ། ) རླུང་ཞེས་བྱ་བས་ལས་ཀུན་བྱེད། །འདི་ནི་རྣམ་ཤེས་བཞོན་པ་སྟེ། །ལྔ་ཡི་བདག་ཉིད་བཅུ་མིང་ཅན། །ཞེས་གསུངས་སོ། ། གཉིས་པ་རྒྱུ་ཚུལ་གྱི་སྒོ་ནས་དབྱེ་ན།

ཡེ་ཤེས་ཀྱི་རླུང་གསལ་བར་རྒྱུ་བ་མེད་པ་དང་ ༑ ལས་ཀྱི་རླུང་རྒྱུ་བ་དང་བཅས་པ་གཉིས་ཡིན། གསུམ་པ་བྱེད་ལས་ཀྱིས་དབྱེ་ན། སྤྱིའི་བྱེད་ལས་རྣམ་ཤེས་ཀྱི་རྟེན་བྱེད་པ་དང༌། སོ་སོའི་བྱེད་ལས་རྩ་བ་དང་ཡན་ལག་གི་ལས་བཅུ་བྱེད་པ་ཡིན་ནོ། །དོན་གསུམ་པོ་བྱེད་པའི་ལས་ལ་གཉིས་ལས། སྤྱིའི་བྱེད་ལས་ནི། རྣམ་ཤེས་ཀྱི་རྟེན་བྱེད་པ་སྟེ། སཾ་པུ་ཊ་ལས། ཧ་ནི་དབྱངས་ཀྱི་དྲུག་ལྡན་པ། །རྣམ་པར་ཤེས་པར་ཡོངས་སུ་གྲགས། །ཞེས་འབྱུང་བས ༑ དང་པོ་སྐྱེ་བའི་ཚེ་ཡང་རྣམ་ཤེས་རླུང་ལ་ཞོན་ནས་ལུས་ལེན། བར་དུ་གནས་པའི་ཚེའང་ལུས་སེམས་མི་འབྲལ་བའི་རྟེན་རླུང་གིས་བྱེད། ཐ་མ་འཇིག་པའི་ཚེའང་རྣམ་ཤེས་རླུང་ལ་ཞོན་ནས་ཕྱི་རོལ་དུ་འགྲོ་སྟེ། དེའང་རྡོ་རྗེ་ཕྲེང་བ་ལས ༑ འདི་ནི་རླུང་ཁམས་ཆེན་པོ་སྟེ། །རྣམ་ཤེས་གསུམ་གྱི་བཞོན་པ་ཡིན། །ཞེས་གསུངས་སོ། །གཉིས་པ་སོ་སོའི་བྱེད་ལས་ལ་བཅུ་ལས་སྲོག་འཛིན་ཆུའི་རླུང་སྙིང་གར་གནས་ནས་ལུས་སེམས་མི་འབྲལ་བ་དང༌། ང་བདག་ཏུ་འཛིན་པ་ལ་སོགས་པའི་ལས་བྱེད་དེ། ( ¡¶ ཞ ¡· - དེ། ) བཤད་རྒྱུད་རྡོ་རྗེ་ཕྲེང་བ་ལས། དབང་པོའི་སྒོ་ཡི་ལམ་ནས་༷༷ནི། །སྲོག་དང་རྩོལ་བར་རྒྱུ་བ་དང༌། །རྟག་ཏུ་རླུང་གི་ ( ¡¶ ཞ ¡· ནི་ ) རབ་འགྲོ་བ། །འདི་ནི་སྲོག་ཅེས་བྱ་བར་བརྗོད། །ཅེས་གསུངས་སོ། །གྱེན་རྒྱུ་མེ་རླུང་མགྲིན་པར་གནས་ནས། སྨྲ་བ་དང་དགོད་པ་ལ་སོགས་པའི་ལས་བྱེད་དེ། གྱེན་དུ་འགྲོ་ཞིང་སྡུད་པ་དང༌། བཟའ་དང་མྱང་སོགས་ཟ་བ་དང༌། །ཤེས་དང་ལྷན་ཅིག་འབྱོར་པ་ནི། །གྱེན་རྒྱུའི་ལས་སུ་ཤེས་པར་བྱ། །ཞེས་གསུངས་སོ། །ཐུར་སེལ་རླུང་གི་རླུང་བཤང་གཅིའི་ལམ་ལ་གནས་ནས། ¡Ã ཐུར་སེལ་ ( ¡¶ ཞ ¡· - ཐུར་སེལ་ ) ཐུར་དུ་འབྱིན་པ་དང༌། སྡོམ་པ་ལ་སོགས་ ( ¡¶ ཞ ¡· + གནས་ ) པའི་ལས་བྱེད་དེ། རླུང་དང་གཅི་བ་ཕྱི་ས་དང༌། །དེ་བཞིན་དུ་ནི་ཁུ་བ་སོགས། །འོག་འདྲེན་དེ་ནི་ཐུར་སེལ་བར། །རྟག་ཏུ་རྣལ་འབྱོར་པས་ཤེས་བྱ། །ཞེས་གསུངས་སོ། །མཉམ་གནས་ས་རླུང་ལྟེ་བར་གནས་ནས་ཁ་ཟས་འཇུ་བ་དང༌།

དྭངས་སྙིགས་འབྱེད་པ་ལ་སོགས་པའི་ལས་བྱེད་དེ། མྱང་དང་ཟ་དང་ལྡག་པ་དང༌། །ཀུན་དུ་འཐུང་དང་འཇིབ་པ་ནི། །གང་ཞིག་ཀུན་དུ་མཉམ་གནས་པ། །མཉམ་དུ་གནས་པ་ཞེས་བྱ་ཡིན ༑ ༑ ཞེས་གསུངས་སོ། ཁྱབ་བྱེད་ནམ་མཁའི་རླུང་ལུས་ཀྱི་ཚིགས་རྣམས་ལ་གནས་ནས། འདེགས་པ་དང་འཇོག་པ་ལ་སོགས་པའི་ལས་བྱེད་དེ། ཁྱབ་དང་འཛིན་པ་ཉིད་དང་ནི། །འགྲོ་དང་དེ་བཞིན་ལྡོག་པ་དང༌། །ཚིགས་རྣམས་ཀུན་ལ་ཁྱབ་པ་ནི། ཁྱབ་བྱེད་ཅེས་ནི་བྱ་བར་བཤད། །ཅེས་གསུངས་སོ། །ཡན་ལག་གི་རླུང་ལྔའི་ལས་ནི། རྒྱུ་བ་ས་རླུང་མིག་ལ་གནས་ནས། གཟུགས་རབ་འབྲིང་གསུམ་རིག་པར་བྱེད། མཉམ་རྒྱུ་ཆུ་རླུང་རྣ་བ་ལ་གནས་ནས་སྒྲ་ཡང་དག་རྒྱུ། མེ་རླུང་སྣ་ལ་གནས་ནས་དྲི། རབ་ཏུ་རྒྱུ་ ¡Ã བ་དང་ ( ¡¶ ཞ ¡· - བ་དང་ ) རླུང་གི་རླུང་ལྕེ་ལ་གནས་ནས་རོ་ངེས་པར་རྒྱུ། ནམ་མཁའི་རླུང་ཚིགས་རྣམས་ལ་གནས་ནས་རེག་བྱ་ཚོར་བ་ལ་སོགས་པ་བྱེད་དེ། རིམ་པ་ལྔ་པ་ལས། རླུང་རྣམས་ཕྲ་བའི་གཟུགས་ཀྱིས་ནི། །སེམས་དང་ཡང་དག་འདྲེས་གྱུར་ནས། །དབང་པོའི་ལམ་ལས་བྱུང་ནས་སུ། །ཡུལ་རྣམས་ལ་ནི་དམིགས་པར་བྱེད། །ཅེས་གསུངས་སོ། །དོན་བཞི་པ་རྒྱུ་བའི་ཚུལ་ལ་ལྔ་ཡོད་པ་ལས། དང་པོ་རླུང་རྒྱུ་བ་ཉིད་གང་ཡིན་པ་ནི། གཞན་རྣམས་སོ་སོའི་གནས་སུ་རང་རང་གི་ལས་བྱེད་པ་ལ་རྒྱུ་བ་ཟེར་ལ། སྲོག་འཛིན་པའི་རླུང་སྙིང་གར་གནས་ནས། སྣ་སྒོ་ནས་ལྡང་འཇུག་གནས་པའི་ཚུལ་གྱིས་རྒྱུའོ ༑ ༑ གཉིས་པ་ཇི་ལྟར་རྒྱུ་ན་ ¡Ã རྣམ་ཤེས་ཀྱི་ ( ¡¶ ཞ ¡· ཡེ་ཤེས་ཀྱི་ ) རླུང་སྟེ། གསལ་བར་མི་རྒྱུ་ཞིང༌། ཐམས་ཅད་ལ་ཁྱབ་པའི་ཚུལ་གྱིས་རྒྱུ་སྟེ། རྡོ་རྗེ་ཕྲེང་བ་ལས། འཁོར་ལོ་བཞི་ཡི་རབ་དབྱེ་བས། །ཐུན་བཞིར་བྱིན་གྱིས་བརླབ་པ་དང༌། །རྡོ་རྗེ་སེམས་དཔའི་གཟུགས་ཀྱིས་ནི། །འདི་ནི་ཇི་ལྟར་བདེ་བར་རོལ། །ཞེས་གསུངས་སོ ༑ ༑ ནམ་མཁའི་རླུང་ ( ¡¶ ཞ ¡· + ནི་ ) ད་ལྟ་འཁོར་གྱི་ཚུལ་གྱིས་རྒྱུ་ཞིང༌། འཆི་ཁར་དེས་གཙོ་བྱས་ནས་རྒྱུ་སྟེ། རྡོ་རྗེ་ཕྲེང་བ་ལས། ལུས་ཀུན་ལ་ནི་ཁྱབ་པའི་རླུང༌།

། བྱ་བ་ཀུན་ལ་འཇུག་པ་པོ། །འདི་ནི་རྣམ་སྣང་ངོ་བོ་སྟེ། །འཆི་བའི་དུས་ ( ¡¶ ཞ ¡· ལུས་ ) ལ་འབྱུང་བར་འགྱུར། །ཞེས་གསུངས། གཞན་བཞི་པོ་སྣ་སྒོ་ལས་རྒྱུ། རྣམ་པ་ཇི་ལྟར་རྒྱུ་ན། མེ་རླུང་དམར་པོ་སྣ་བུག་གི་སྟེང་དུ་སོར་བཞིར། རླུང་གི་རླུང་ལྗང་སེར་ངོས་སུ་སོར་དྲུག ས་རླུང་སེར་པོ་ཐད་ཀར་སོར་བཅུ་དྲུག ཆུ་རླུང་དཀར་པོ་འོག་ཏུ་སོར་བཅུ་གཉིས། དེ་དག་གི་གྲངས་ཉིས་བརྒྱ་ཉི་ཤུ་རྩ་ལྔ་ལྔ་རྒྱུ་སྟེ། སཾ་པུ་ཊ་ལས། མེ་ཉིད་དང་ནི་རླུང་ཉིད་དང༌། །དབང་ཆེན་དང་ནི་དེ་བཞིན་ཆུ། ། འཁོར་ལོ་སེམས་ཀྱི་ཀུན་སྤྱོད་པ། །སྟེང་དང་ངོས་དང་བྲང་འོག་འགྲོ། །ཞེས་བྱ་བ་དང་ ༑ རྡོ་རྗེ་ཕྲེང་བ་ལས། གཡས་པ་ནས་ནི་འབྱུང་བའི་ཁམས། །མེ་ཡི་དཀྱིལ་འཁོར་ཉིད་ཡིན་ཏེ། ཁ་དོག་དམར་ཞིང་གསལ་བ་འདི། །པདྨ་མགོན་པོའི་རྒྱུ་བའོ ༑ ༑ གཡོན་པ་ནས་ནི་འབྱུང་བའི་ཁམས། །རླུང་གི་དཀྱིལ་འཁོར་ཞེས་བྱ་བ།། ལྗང་སེར་དུ་ནི་སྣང་བ་སྟེ། །ལས་ཀྱི་མགོན་པོ་རྒྱུ་བའོ། །གཉིས་ཀ་ནས་ནི་འབྱུང་བའི་ཁམས། །གསེར་གྱི་མདོག་ཏུ་སྣང་བ་སྟེ། །དབང་ཆེན་གྱི་ནི་དཀྱིལ་འཁོར་ཉིད ༑ ༑ རིན་ཆེན་མགོན་པོའི་རྒྱུ་བའོ། །དལ་ཞིང་རྒྱུ་བ་ཞན་པའི་ཁམས། །དག་པ་ཤེལ་ལྟར་སྣང་བ་ནི། །ཆུ་ཡི་དཀྱིལ་འཁོར་ཉིད་ཡིན་ཏེ། །རྡོ་རྗེ་མགོན་པོའི་རྒྱུ་བའོ ༑ ༑ ཞེས་གསུངས་སོ། །གསུམ་པ་གང་ནས་རྒྱུ་ན། ཡེ་ཤེས་ཀྱི་རླུང་རྩ་དབུ་མའི་དཀྱིལ་ན་གཡོ་བ་མེད་པར་གནས་ལ། དེའི་དབང་གིས་རོ་རྐྱང་གཉིས་ནས་གཡོ་བ་དང་བཅས་པ་རྒྱུས་པས། འཁོར་ལོ་རྣམས་དང་ཡུལ་ཉི་ཤུ་རྩ་བཞི་ནས་བརྒྱུད་དེ། མགྲིན་པའི་སྒོ་བཞི་གསུང་གི་ལམ་དང༌། སྣ་བུག་གཉིས་ཐུགས་ཀྱི་ལམ་དང༌། བུ་ག་དགུ་སྐུའི་ལམ་ ( ¡¶ ཞ ¡· + སྣ་ ) ནས་རྒྱུ་སྟེ། སཾ་པུ་ཊ་ལས། སྐུ་གསུང་ཐུགས་ཀྱི་རང་བཞིན་གྱིས། །ཐ་མ་འབྲིང་དང་དམ་པ་ཉིད། །ཅེས་གསུངས། བཞི་པ་གྲངས་དུ་ཞིག་རྒྱུ་ན། རྣལ་འབྱོར་པ་ཁམས་སྙོམས་པས། ཉིན་ཞག་ཕྲུགས་གཅིག་ལ། སྣ་སྒོ་ནས་རླུང་ལྡང་འཇུག་གནས་པ་གསུམ་གཅིག་ཏུ་བསྡོམས་པ་ཉི་ཁྲི་ཆིག་སྟོང་དྲུག་བརྒྱ་རྒྱུ་སྟེ།

རྡོ་རྗེ་ཕྲེང་བ་ལས། ཐོག་མར་འབྱུང་དང་རྔུབ་པའི་གྲངས ༑ ༑ ཉི་ཁྲི་དང་ནི་ཆིག་སྟོང་དང༌། །དེ་བཞིན་གྲངས་ནི་བརྒྱ་ཕྲག་དྲུག །ཉིན་དང་མཚན་མོར་ངེས་པར་རྒྱུ། །ཞེས་གསུངས་སོ། །ལྔ་པ་གྲངས་དེ་ལྟར་ ¡Ã རྒྱུ་བའི་ ( ¡¶ ཞ ¡· ངེས་པའི་ ) རྒྱུ་མཚན་ནི། ཚེ་རབས་སྔ་མའི་བག་ཆགས་སེམས་ལ་གནས་པ་ནང་དུ་ལུས་ལ་སྨིན། དེའི་དབང་གིས་ཕྱི་རོལ་གྱི་ཡུལ་དུ་སྣང༌། དེ་ནས་ནང་གི་ཚུལ་ཇི་ལྟར་ཕྱི་རོལ་གྱི་ཆུ་ཚོད་ལ་སོགས་པའི་དུས་རྣམས་འབྱུང་ལ། དེ་རྣལ་འབྱོར་པས་ནང་དུ་རླུང་ལ་བརྩི་བ་ཡིན། དེའང་གསང་བ་འདུས་པའི་དགོངས་པས། དགོངས་པ་ལུང་བསྟན་ལས། གོས་དཀར་ལ་སོགས་བཟླས་བཤད་པ། །བརྒྱ་ཕྲག་གཉིས་ ( ¡¶ ཞ ¡· གཅིག་ ) དང་ཉི་ཤུ་ལྔ། །བཞི་རུ་ལེགས་པར་བསྒྲེས་པ་ཡིན། །སྦྱོར་བཞི་བསྡུས་པས་བརྒྱ་ཕྲག་དགུ། །དགུ་བརྒྱ་དག་དུ་གང་བསྟན་ ( ¡¶ ཞ ¡· གནས་ ) པ། །ཉི་ཤུ་རྩ་བཞིའི་རིམ་གྱིས་ནི། །དེ་ནི་སོ་སོར་འབྱུང་བ་ལས ༑ ༑ ཉི་ཁྲི་ཆིག་སྟོང་དྲུག་བརྒྱའོ། །ཞེས་གསུངས་པས། ནང་གི་ཡུལ་ཉི་ཤུ་རྩ་བཞི་ནས། རིམ་གྱིས་རླུང་དགུ་བརྒྱ་ ( ¡¶ ཞ ¡· + པ ) ཕྲག་རེ་རྒྱུས་པས་ཉིན་ཞག་ཕྲུགས་གཅིག་ལ་དབུགས་ཉི་ཁྲི་ཆིག་སྟོང་དྲུག་བརྒྱ་རྒྱུ་བ་ཡིན་ནོ། །ཀྱེའི་རྡོ་རྗེའི་དགོངས་པས ༑ འཕོ་བ་བཅུ་དྲུག་ནས། ཐུན་ཚོད་བཞིའི་བར་གསུངས་པས། དབུགས་སུམ་བརྒྱ་སོ་ཕྱེད་དང་བརྒྱད་ལ་ཆུ་སྲང་གཅིག ཆུ་སྲང་གཉིས་ལ་ཆུ་ཚོད་གཅིག ཆུ་ཚོད་གཉིས་ལ་འཕོ་བ་གཅིག འཕོ་བ་གཉིས་ལ་ཐུན་ཚོད་ཕྱེད་པ་གཅིག ཐུན་ཚོད་ཕྱེད་དང་གཉིས་ལ་ཐུན་ཚོད་གཅིག ཐུན་ཚོད་བཞི་ལ་ཉིན་ཞག་ཕྲུགས་གཅིག་འབྱུང་བས་ཉི་ཁྲི་ཆིག་སྟོང་དྲུག་བརྒྱ་རྒྱུ་བ་ཡིན་ནོ། །ལྔ་པ་རླུང་སྦྱངས་ན་གྲོལ་བར་འགྱུར་བ་ནི། རླུང་ཟིན་པས་སེམས་ཟིན། སེམས་ཟིན་པས་ཞི་གནས་སྐྱེ ༑ དེ་ལ་བརྟེན་ནས་ལྷག་མཐོང་འབྱུང༌། དེ་གཉིས་ཟུང་དུ་ཆུད་པས་སངས་རྒྱས་པ་ཡིན་ཏེ། རྡོ་རྗེ་ཕྲེང་བ་ལས། རྣལ་འབྱོར་པས་ནི་རླུང་བསྒོམས་ན། །དངོས་གྲུབ་མྱུར་དུ་ཐོབ་པར་འགྱུར།

།ཞེས་གསུངས་པས་སོ། །བསྐྱེད་པའི་རིམ་པ་རྫོགས་པའི་རིམ་པ་དང་འབྲེལ་ཞིང༌། དེའི་དངོས་གཞི་རླུང་ལ་བསྣུན་པས་རྟོགས་པ་དང་ཡེ་ཤེས་ཁྱད་པར་ཅན་འཕྲལ་དུ་མངོན་དུ་བྱས་ནས་འཚང་རྒྱ་བ་ཡིན་ནོ། །མངོན་པར་རྟོགས་པ་གང་དང་འབྲེལ་ན། ཐུན་མོང་གི་དངོས་གྲུབ་སྒྲུབ་པའི་མངོན་པར་རྟོགས་པ་དང་འབྲེལ། དེ་ལ་ལྔ། དེ་བཞིན་གཤེགས་པའི་ཐུགས་སྙིང་པོས་བསྐུལ་བའི་ཕྱིར་སྔགས་ཀྱི་བཟླས་པ། བར་ཆད་ཞི་བར་བྱེད་པའི་ཐབས་གཏོར་མ། སྐུ་གཟུགས་བྱིན་གྱིས་བརླབས་པས་འགྲུབ་པའི་ཕྱིར་རབ་གནས། དངོས་གྲུབ་མྱུར་དུ་འགྲུབ་པར་བྱེད་པའི་ཐབས་སྦྱིན་སྲེག སེམས་ཅན་དངོས་གྲུབ་དམན་པ་ལ་མོས་པ་རྗེས་སུ་གཟུང་བའི་སླད་དུ་ལས་ཀྱི་ཚོགས་རབ་འབྱམས་དང་ལྔ་ཡོད་པ་ལས ༑ རབ་གནས་སྦྱིན་སྲེག་གཏོར་མ་རྣམས་བརྟག་པ་འོག་མས་འཆད། འདིར་བཟླས་པ་དང་ལས་ཀྱི་ཚོགས་གཉིས་སྟོན་པ་ལས། དང་པོ་སྔགས་ཀྱི་བཟླས་པ་ལ ༑ སྔགས་ཀྱི་ངོ་བོ། རབ་ཏུ་དབྱེ་བ། སོ་སོའི་རང་བཞིན། མིང་གི་དོན་དང་བཞི་ཡོད་པ་ལས། དང་པོ་ངོ་བོ་ནི། ཡི་གེ་དང་ཡི་གེ་འདུས་པ་གང་ཞིག་བཟླས་པ་དང་བསྒོམས་པས་དངོས་གྲུབ་འབྱུང་བར་འགྱུར་བ་ཞིག་ཡིན། གཉིས་པ་རབ་ཏུ་དབྱེ་ན ༑ དོན་དམ་པའི་སྔགས། ནང་ལྟར་བཤད་པའི་སྔགས། ཕྱི་དོན་གྱི་སྔགས་དང་གསུམ་ཡིན། གསུམ་པ་སོ་སོའི་དོན་ལ་གསུམ་ལས། དོན་དམ་པའི་སྔགས་ནི། ཆོས་ཐམས་ཅད་ཀྱི་རང་བཞིན་སྤྲོས་པ་དང་ ¡Ã བྲལ་བ་ལ་སྤྲོས་པ་དང་ ( ¡¶ ཞ ¡· - བྲལ་བ་ལ་སྤྲོས་པ་དང་ ) བྲལ་བར་ཤེས་པ་ཉིད། སྔགས་ཉིད་དེ། སཾ་པུ་ཊ་ལས། རང་བཞིན་གྱིས་ནི་མ་སྐྱེས་པ། །སྔགས་ནི་ཡིག་འབྲུའི་དབང་ཕྱུག་གོ །ཞེས་གསུངས་པ་ཡིན། གཉིས་པ་ནང་ལྟར་བཤད་པའི་སྔགས་ནི། རང་གི་ལུས་ལ་གནས་པའི་ལྟེ་བའི་ཨྃ་ ( ¡¶ ཞ ¡· ཨ་ ) ལ་སོགས་པ་ཡི་གེའི་ཚོགས་རྣམས། ནང་གི་ལུས་ལ་དེ་བསྒོམས་པས་རྣལ་འབྱོར་དུ་བྱེད་པ་ནང་གི་བཟླས་པ་ཡིན་ཏེ། སཾ་པུ་ཊ་ལས། ལུས་ཅན་རྣམས་ནི་ཐམས་ཅད་ཀྱི། །སྒྲ་ནི་སྔགས་ཞེས་བརྗོད་པར་བྱ།

།ཞེས་གསུངས་སོ། །གསུམ་པ་ཕྱི་དོན་གྱི་སྔགས་ལ། སྔགས་དག་པའི་དོན་དུ་བཏུ་བ། བཏུས་པའི་སྔགས་དངོས། བཟླས་པའི་ཡུལ་ཕྲེང་བ། དེ་དུས་ཀྱི་ཁ་ཟས། བཟླས་པའི་མན་ངག བཟླས་པའི་དགོས་པ་སྟེ་དྲུག་ཡོད་པ་ལས། དང་པོ་བཏུ་བ་ལ་བཞི་ལས ༑ ལུས་དང་ཡན་ལག་གིས་བཏུ་བ་ནི། བཏུ་བའི་གཞི་ཨཱ་ལི་དང༌། ཀཱ་ལི་ཡིན་ལ། ( ¡¶ ཞ ¡· + བཏུ་བའི་ཐབས་ ) ཀཱ་ལི་སྡེ་ཚན་བདུན་ལས་ལུས་འཐུ། ཨཱ་ལི་བཅུ་དྲུག་ལས་ཡན་ལག་འཐུ་སྟེ། དེ་ལའང་འཁོར་ལོ་ལ་བརྟེན་པ་དང༌། མ་བརྟེན་པ་དང་ ༑ ལྷའི་ས་བོན་ལ་བརྟེན་ནས་བཏུ་བ་དང་གསུམ་ཡིན་ནོ། །གཉིས་པ་ཚིགས་སུ་བཅད་པས་བཏུ་བ་ནི། སྔགས་ཀྱི་རྒྱུན་ཚིག་རྐང་པ་གཉིས་བསྡེབས་ནས་རྐང་པ་མ་ཆོག་པ་བསྣན་ཞིང་དེ་ཟློས་པའི་ཚེ་བླ་མའི་མན་ངག་གིས་ཕྱུང་ནས། ཟློས་པ་ཨཥྟ་ལྟ་བུའོ། ། ( ¡¶ ཞ ¡· + གསུམ་པ་ ) བཟློག་ནས་བཏུ་བ་ནི། སྔགས་བཟློག་ནས་བཀོད་པ་དང༌། མ་བཟློག་པ་གཉིས་ཕན་ཚུན་བསྡེབས་པས་མཐུན་ན་དག་པར་འགྱུར་བ་ཡིན་ནོ། ། ( ¡¶ ཞ ¡· + བཞི་པ་ ) སྤེལ་ནས་བཏུ་བ་སྔགས་ཚིག་རྐང་མཉམ་པ་གཉིས་སྤེལ་ཚེག་བར་རེ་རེ་ཕན་ཚུན་བཀོད་པ་སྔགས་གཉིས་འོང་བ་ཡིན། འདི་གཉིས་བདེ་མཆོག་གི་རྒྱུད་ ¡Ã ལས་འབྱུང་བ་ ( ¡¶ ཞ ¡· - ལས་འབྱུང་བ་ ) ཡིན་ནོ། ། གཉིས་པ་བཏུས་པའི་སྔགས་དངོས་ལ་གསུམ་ལས། སྦྱོར་ཚུལ་གྱིས་དབྱེ་ན། ཐོག་མཐའ་ན། ཨོྃ་དང་སྭཱ་ཧཱ་ཡོད་པ་སྦྲུལ་ལྟ་བུ་དང༌། ཨོྃ་མེད་པ་མགོ་མེད། སྭཱ་ཧཱ་མེད་པ་མཇུག་མེད། གཉིས་ཀ་མེད་པ་མགོ་མཇུག་མེད་པ་དེ་བཞི་ཟླ་བ་གྲགས་པས་གསུངས་སོ། །རིགས་ཀྱིས་དབྱེ་ན། གསང་སྔགས་དང༌། རིག་སྔགས་དང༌། གཟུང་ ( ¡¶ ཞ ¡· གཟུངས་ ) སྔགས་གསུམ་དུ་དབྱེ་བ་ཡོ་གའི་རྒྱུད་ལས་གསུངས། དགོས་པའམ་བྱེད་ལས་ཀྱིས་དབྱེ་ན། བཟླས་པ་དང༌། གཏོར་མ་དང༌། ལས་ཚོགས་བྱིན་གྱིས་བརླབ་པ། ས་སྦྱང་བ། ས་བོན་གྱི་སྔགས་ཏེ་དྲུག་ཏུ་དབྱེ་བ་རྩ་བའི་རྒྱུད་འདི་ཉིད་ལས་གསུངས་སོ། །གསུམ་པ་བཟླས་པའི་ཡུལ་ཕྲེང་བ་ལ་བདུན་ལས། རྒྱུ་ནི ༑ ཤེལ་གྱིས་རེངས་པའི་བཟླས་པ་ནས།

།མ་ཧེ་ཡིས་ཀྱང་གསད་པ་ལ། །ཞེས་གསུངས་པ་ལྟ་བུ་ཡིན། གྲངས་ནི། སཾ་པུ་ཊ་ལས། སྔགས་ཀྱི་བཟླས་པ་ལྔ་བཅུ་སྟེ ༑ ༑ དབང་ལ་དེ་ཡི་ཕྱེད་ཉིད་དོ། །བརྒྱ་ཕྲག་གཅིག་ནི་ཞི་བ་ལ། ། ¡Ã དེ་བཞིན་རྒྱས་ལ་ལྷག་པར་བརྒྱད། ། ( ¡¶ ཞ ¡· - དེ་བཞིན་་་་་་་པར་བརྒྱད།། ) མངོན་སྤྱོད་ལ་ནི་དྲུག་ཅུ་ཉིད ༑ ༑ ཅེས་གསུངས་པ་ལྟར་རོ། །ཕྲེང་ཐག་ཀྱང༌། སཾ་པུ་ཊ་ལས། ལྷ་དགུ་ལ་སོགས་སྲད་བུ་ལ། །ལྷ་དགུས་བྱིན་གྱིས་བརླབ་པར་བྱ། །ཞེས་གསུངས་པས་སྲད་བུ་དགུ་བསྒྲིལ་ལ་བརྒྱུ། མདོ་འཛིན་ནི་ཉིས་བརྩེགས་ཏེ། གཟུགས་སྐུ་དང་ཆོས་སྐུ་གཉིས་མཚོན་པར་བྱེད་དོ། །དེ་ཡང་སཾ་པུ་ཊ་ལས། མཆོད་རྟེན་ཆོས་ཀྱི་དབང་པོའི་ཕྱིར། །སྟེང་དུ་ཡང་ནི་ཆོས་ཀྱི་དབྱིངས། །ཞེས་གསུངས༌། བརྒྱུ་བའི་ཚུལ་ནི་ལག་པ་གཡོན་པས་ཕྲེང་བ་བཟུང་སྟེ། གཡས་པས་ཕྲེང་ཐག་བརྒྱུས་ལ། ཧཱུྃ་ཞེས་བརྗོད་དེ། ཐབས་དང་ཤེས་རབ་ཟུང་དུ་འབྲེལ་བར་བསྒོམ་ཞིང་བརྒྱུ་སྟེ། སཾ་པུ་ཊ་ལས

༑ ཧཱུྃ་གིས་སྲད་བུ་བརྒྱུ་བ་ཉིད། །ཅེས་གསུངས་པས། ཕྲེང་བ་བྱིན་གྱིས་བརླབ་པ་ནི། རང་ལྷའི་ང་རྒྱལ་གྱིས་ལག་པ་གཉིས། གཡས་རྡོ་རྗེ་རྩེ་ལྔ་པ་དང༌། གཡོན་པདྨ་འདབ་མ་ལྔ་པར་བསྐྱེད་པའི་བར་དུ་ཕྲེང་བ་བཞག་ནས། ཐབས་ཤེས་རབ་ཀྱི་སྦྱོར་བས་ཕྲེང་བའི་གྲངས་དང་མཉམ་པའི་ལྷར་ཡན་ལག་བཞི་རྫོགས་ཀྱིས་བསྐྱེད་ནས། ལྷ་དེ་དག་སྙོམས་པར་ཞུགས་པ་ལས་བྱུང་བའི་ཕྲེང་བར་ ¡Ã གྱུར་ནས ( ¡¶ ཞ ¡· ལྟ་སྟེ ) ། ཨོྃ་པ་དེ་པ་དེ་ལ་སོགས་པའི་སྔགས་ཀྱིས་སྦྱང་བར་བྱ་སྟེ། སཾ་པུ་ཊ་ལས། སོར་མོ་རྡོ་རྗེ་རྩེ་མོ་སྟེ། །གཡོན་པ་པདྨ་འཛིན་པ་ཉིད། །པདྨར་རྡོ་རྗེ་འཇུག་པ་ཡི། །ཡང་དག་སྦྱོར་བ་ཉི་མའི་ནང༌། །ཀུན་གྱི་དེ་ཉིད་བསྒོམ་བྱ་ཞིང་ ༑ ༑ ཕྲེང་བ་བྱིན་གྱིས་བརླབ་པར་བྱ། །ཞེས་གསུངས། བགྲང་བའི་ཚུལ་ནི། ཞི་བ་ལ་མཛུབ་མོ། །རྒྱས་པ་ལ་གུང་མོ། དབང་ལ་སྲིན་ལག དྲག་པོ་ལ་མཐེའུ་ཆུང་དང༌། མཐེ་བོས་བགྲང་སྟེ། སོར་མོ་ལ་སོགས་བྱེ་བྲག་ལས། །ཕྱིས་ནི་སྔགས་པས་བཟླས་པར་བྱ། །ཞེས་གསུངས་སོ། །བཞི་པ་དེའི་དུས་ཀྱི་ཁ་ཟས་ནི། ¡Ã བདུད་རྩི་ལྔ་དང་ཤ་ལྔ་ཡིན་ཏེ། ( ¡¶ ཞ ¡· - བདུད་རྩི་་་་་་་ཡིན་ཏེ། ) རེངས་པ་འོ་མའི་བཏུང་བ་ ¡Ã ཉིད། །དབང་ལ་རང་གི་འདུན་པས་སྤྱད། །ཅེས་བྱ་བ་ ( ¡¶ ཞ ¡· - ཉིད། །དབང་་་་་་་བྱ་བ་ ) ལ་སོགས་པ་ལྟར་ཡིན། ལྔ་པ་བཟླས་པའི་མན་ངག་གཉིས་ལས། བསྒོམ་པའི་མན་ངག་ ¡Ã ལ་གཉིས་ ( ¡¶ ཞ ¡· བཀོད་ ) པའི་བཟླས་པ་ནི། སྙིང་ག་ལ་སོགས་པར་སྔགས་ཀྱི་ཡིག་འབྲུ་བཀོད་ནས། དེ་ལ་དམིགས་ནས་ཟློ་བ་བཀོད་པའི་བཟླས་པ་ཡིན ༑ སྤྲོ་བསྡུའི་བཟླས་པ་ནི། སྔགས་ཀྱི་ཡིག་འབྲུ་འཕྲོས་པས་སངས་རྒྱས་ཀྱི་ཐུགས་རྒྱུད་བསྐུལ་བ་དང༌། སེམས་ཅན་གྱི་དོན་བྱས་ཚུར་འདུས་ནས། རང་གི་སྙིང་གར་ཐིམ་པར་བསྒོམ་ཞིང་ཟློས་པ་ཡིན། འཁོར་བའི་བཟླས་པ་ལ་གཉིས་སུ་ཡོད་པ་ལས་ཡབ་ཡུམ་ཞལ་སྦྱོར་གྱི་སྟེང་འོག་གི་སྒོ་གཉིས་ནས་འཁོར་བས་རང་གཞན་གྱི་དོན་བྱས་པར་བསམ་ཞིང་ཟློས་པ་དང༌། ལྷ་ཡབ་ཡུམ་རྐྱང་པ་ལ་འཁོར་བར་བསྒོམ་པ་མ་ནིང་གི་བཟླས་པ་བྱ་བ་ཡིན་པས་གསུམ་ཡོད་དོ།

།ཟློས་པའི་ཚུལ་གྱི་མན་ངག་ལ་ངག་ཏུ་མི་བརྗོད་པར་ཡིད་ཀྱིས་ཟློས་པ། ཡིད་ཀྱི་བཟླས་པ། རླུང་བསྡམས་ནས་ཡིད་ཀྱིས་ཟློས་པ་འགོག་པའི་བཟླས་པ། རླུང་འགྲོ་འོང་དང་སྦྱར་ནས་ཟློས་པ་རྡོ་རྗེའི་བཟླས་པ། ལྕེ་རྩེ་དང་མཆུ་གཡོ་བ་ཙམ་གྱིས་ཟློས་པ་ཤུ་བུའི་བཟླས་པ། ཡི་གེ་རིང་ཐུང་ཕྱེད་ཅིང་སྐད་གསང་ཆེན་པོས་བཟློས་པ་རིག་བྱེད་འདོན་པ་ལྟ་བུའི་བཟླས་པ་སྟེ་ལྔ་ཡིན་ནོ། །དྲུག་པ་བཟླས་པའི་དགོས་པ་ནི་སངས་རྒྱས་ཀྱི་ཐུགས་བསྐུལ་བས། རང་གི་མཆོག་དང་ཐུན་མོང་གི་དངོས་གྲུབ་འགྲུབ་པ་ཡིན་ཏེ། རྡོ་རྗེ་གུར་ལས། ( ¡¶ ཞ ¡· + སངས་རྒྱས་བྱང་ཆུབ་སེམས་དཔའ་དང༌།། ) མཁའ་འགྲོ་མ་དང་རང་བཙུན་མོ། །མངོན་སུམ་དུ་ནི་བྱ་བའི་ཕྱིར། །སྔགས་ནི་སྙན་གསན་འབེབས་པར་བརྗོད། །དཔེར་ན་སྐྱེས་བུ་ལ་ལ་ཞིག །སྐད་ཀྱི་ང་རོས་བོས་པ་དང༌། །མངོན་སུམ་དུ་ནི་འོང་བར་འགྱུར། །དེ་བཞིན་དེ་བཞིན་གཤེགས་ཀུན་གཤེགས ༑ ༑ ཞེས་གསུངས་པ་ལྟར་རོ། །བཞི་པ་མིང་གི་དོན་ནི་རྣམ་པར་རྟོག་པ་ལས་ཡིད་སྐྱོབ་པ་ཡིན་ནོ། ། ( ¡¶ ཞ ¡· + པས་སྔགས་ཏེ། གསང་བ་འདུས་པ་ལས། དབང་པོ་དང་ནི་ཡུལ་རྣམས་ཀྱི་ཞེས་པ་ལ་སོགས་པའོ།། ) དམན་པ་ལ་མོས་པའི་སེམས་ཅན་རྗེས་སུ་གཟུང་བའི་དོན་དུ། ལས་ཀྱི་ཚོགས་རབ་འབྱམས་ལ། སྒྲུབ་པའི་ཐབས་དང༌། བསྒྲུབས་པའི་འབྲས་བུ་གཉིས་ཡོད་པའི་ཐོག་མར་སྒྲུབ་པའི་ཐབས་ལ། ཞི་སོགས་དམན་པ ༑ འབྲིང་གྲུབ་པ་ཆེན་པོ་བརྒྱད། འབྲིང་གི་རབ་མཁའ་ལ་སྤྱོད་པ་དང་གསུམ་ཡིན ༑ ཞི་སོགས་དམན་པ་ལ། རྐྱང་དུ་བསྒྲུབ་པ་དང༌། ཚོགས་པས་བསྒྲུབ་པ་གཉིས་ཡོད། རྐྱང་དུ་བསྒྲུབ་པ་ལ། རྫས་སྦྱོར་ལ་བརྟེན་ནས་བསྒྲུབ་པ། འཕྲུལ་འཁོར་ལ་བརྟེན་ནས་བསྒྲུབ་པ། སྦྱིན་སྲེག་ལ་བརྟེན་ ¡Ã ནས་བསྒྲུབ་ ( ¡¶ ཞ ¡· - ནས་བསྒྲུབ་ ) པ། བཟླས་བརྗོད་ལ་བརྟེན་ ¡Ã ནས་བསྒྲུབ་ ( ¡¶ ཞ ¡· - ནས་བསྒྲུབ་ ) པ། བསམ་གཏན་ལ་བརྟེན་ནས་བསྒྲུབ་པ་དང་ལྔ་ཡོད། གཉིས་པ་ཚོགས་པས་བསྒྲུབ་པ་ནི། རྐྱང་དུ་བསྒྲུབ་པ་དེ་དག་གཉིས་ནས།

ལྔའི་བར་ཚོགས་པ་ལ་བརྟེན་ནས་བསྒྲུབ་པའོ ༑ ༑ གཉིས་པ་གྲུབ་པ་ཆེན་པོ་བརྒྱད་ཀྱིས་བསྒྲུབ་པ་ལ། སྤྱིའི་བསྒྲུབ་པ་དང༌། ¡Ã སོ་སོའི་བསྒྲུབ་པ་གཉིས་ཡོད་དེ། དང་པོ་ནི། རོ་ལངས་ཀྱི་བསྒྲུབ་པ་དང༌། ( ¡¶ ཞ ¡· - སོ་སོའི་་་་་་་པ་དང༌། ) ཤ་བཙོང་བའི་བསྒྲུབ་པ་ལྟ་བུའི་སྤྱིའི་བསྒྲུབ་པ་གཅིག་ལ་བརྟེན་ནས། གང་འདོད་པའི་དངོས་གྲུབ་རེ་རེ་འགྲུབ་པ་ཡིན། གཉིས་པ་སོ་སོའི་བསྒྲུབ་པ་ནི། གང་ཆེད་དུ་གཉེར་བའི་བསྒྲུབ་པ་དེ་ལ་བརྟེན་ནས། དངོས་གྲུབ་རེ་འགྲུབ་པ་སྟེ། རིལ་བུའི་བསྒྲུབ་པ་ལ་སོགས་པ་བརྒྱད་ཡོད་དོ། །གསུམ་པ་མཁའ་སྤྱོད་ཀྱི་བསྒྲུབ་པ་ནི། རྩ་བའི་རྒྱུད་ལས། སྐྱེ་བ་བདུན་པའི་ཤ་ལ་བརྟེན་ནས་བསྒྲུབ་པར་བཤད་ལ། རྒྱུད་གཞན་ནས་སྒྲུབ་པའི་ཐབས་ལ་གཞན་ཡང་གསུངས་སོ ༑ ༑ གཉིས་པ་བསྒྲུབས་པའི་འབྲས་བུ་ནི། ཞི་སོགས་དམན་པའི་འབྲས་བུ་ལ། ཞི་རྒྱས་དབང་དང་མངོན་སྤྱོད་དེ་རྩ་བའི་ལས་བཞི་དང༌། དགུག་པ་དང་རེངས་པ་ལ་སོགས་པ་ཡན་ལག་དུ་མ་ཡོད་པ་ཡིན། འབྲིང་གི་འབྲས་བུ་ལ་གྲུབ་པ་བརྒྱད་དེ ༑ རྡོ་རྗེ་གུར་ལས། མིག་སྨན་དང་ནི་རྐང་བྱུག་དང༌། །རལ་གྲི་ས་འོག་བསྒྲུབ་པ་དང་ ༑ ༑ རིལ་བུ་མཁའ་ལ་སྤྱོད་པ་དང༌། །མི་སྣང་བ་དང་བཅུད་ཀྱིས་ལེན། །རིག་འཛིན་འཁོར་ལོས་སྒྱུར་བ་དང༌། །བུ་མོ་དམ་པ་དགུག་པ་ཉིད། །བདག་བརྙེས་པས་ནི་སྒྲུབ་པ་པོས། །དངོས་གྲུབ་རྡོ་རྗེ་རྣམས་ཐོབ་བོ། །ཞེས་གསུངས་སོ། ། འབྲིང་གི་རབ་ནི་རིག་པ་འཛིན་པ་དང་མཁའ་ལ་སྤྱོད་པ་སྟེ། ལྷའི་ལུས་ནམ་མཁའ་ལ་བརྟེན་པ་སངས་རྒྱས་ཀྱི་ཞིང་དུ་མར་ ( ¡¶ ཞ ¡· + རྫུ་འཕྲུལ་གྱིས་ ) འགྲོ་བ། ཚེ་ཉི་ཟླ་དང་མཉམ་པ་ཡིན། འཁོར་ལོས་སྒྱུར་བའང་དེ་དང་སྐལ་བ་མཉམ་པའོ། ། མངོན་པར་རྟོགས་པ་གང་དང་འབྲེལ་ན། རྫོགས་པའི་རིམ་པའི་རྟེན་བསྐྱེད་པའི་རིམ་པ་དང་འབྲེལ། དེ་ལ་གང་ཟག་གནས་དུས་བསམ་པ་ལྷའི་རྣལ་འབྱོར་དང་ལྔ་ཡོད་པའི། དང་པོ་ ¡Ã གང་ཟག་ ( ¡¶ ཞ ¡· - གང་ཟག་ ) ནི། དབང་ཐོབ་ཅིང་དམ་ཚིག་དང་ལྡན་

¡Ã པའི་ ( ¡¶ ཞ ¡· པ་སྒྲུབ་པའི་ ) ལུང་ཐོབ་པའི་རྣལ་འབྱོར་པས་བསྒོམ། གནས་ལས་ ( ¡¶ ཞ ¡· - ལས་ ) དང་པོ་པས་ཡིད་ཕེབས་པས་རང་གི་ཁྱིམ། སེམས་བརྟན་པ་ཐོབ་པ་བརྩོན་འགྲུས་འཕེལ་བས་དུར་ཁྲོད། བརྟན་པ་ཆེར་ཐོབ་པས་དངོས་གྲུབ་འགྲུབ་ཅིང་གཞན་དོན་འཕེལ་བས་ཡུལ་ཉི་ཤུ་རྩ་བཞིའམ་མ་ངེས་པར་བསྒོམ་མོ།། བསམ་པ་སེམས་ཅན་ ¡Ã ཐམས་ཅད་ཀྱི་ ( ¡¶ ཞ ¡· གྱི་ ) དོན་དུ་སངས་རྒྱས་ཐོབ་པར་འདོད་པས་བསྒོམ། དུས་ལས་དང་པོ་པས་སེམས་མི་འཕྲོ་ཞིང་ལྷས་བྱིན་གྱིས་རློབ་པས་མཚན་མོའོ། །སེམས་བརྟན་པ་ཐོབ་ ¡Ã པའི་ ( ¡¶ ཞ ¡· པས་ ) རྣལ་འབྱོར་འཕེལ་བས་ཐུན་བཞིའམ། ལྔའམ། དྲུག་གི་ངེས་པ་ཅན། བརྟན་པ་ཆེར་ཐོབ་པས་ཏིང་ངེ་འཛིན་རྒྱུན་མི་འཆད་པ་རྒྱུན་དུ་བསྒོམ་མོ། །ལྷའི་རྣལ་འབྱོར་ལ་གཉིས་ཡོད་པའི་ངོ་བོའམ་མཚན་ཉིད་ཐབས་གང་ཞིག་ལྷའི་སྐུའི་རྣམ་པ་བསྒོམས་པས་མཆོག་དང་ཐུན་མོང་གི་དངོས་གྲུབ་འགྲུབ་པར་འགྱུར་བ་ཡིན་ནོ། །དབྱེ་ན་བསྐྱེད་པར་བྱ་བ་ལྷའི་རྣམ་གྲངས་དང༌། སྐྱེད་ཆོག་གི་མངོན་པར་རྟོགས་པ་གཉིས་ཡོད་པའི ༑ དང་པོ་བསྐྱེད་བྱ་ལྷའི་རྣམ་པ་ལ། མཆོག་གི་དངོས་གྲུབ་སྒྲུབ་པའི་ལྷ་དང༌། ལས་རྒྱས་པའི་ལྷ་གཉིས་ཡོད། དང་པོ་ནི་ལྷའི་རྣམ་པ་གང་ལ་རྣམ་དག་ཁྱད་པར་ཅན་ཡོད་པས་ཐ་མལ་གྱི་རྣམ་པར་རྟོག་པ་སྦྱོང་ཞིང་སྒྲུབ་པའི་ཐབས་སུ་འགྱུར་བ་ལ་མཆོག་སྒྲུབ་པའི་རྣལ་འབྱོར་ཟེར་ལ། དེའང་རྩ་བའི་རྒྱུད་ལས། ཧེ་རུ་ཀ་བཞི། བདག་མེད་མ་དང་ལྔ། རྡོ་རྗེ་འཆང་དང་དྲུག་གསུངས། རྡོ་རྗེ་གུར་ལས། དཀྱིལ་འཁོར་རེ་རེ་བསྒོམ་པའམ། །ཡང་ན་བསྡུས་པའི་དཀྱིལ་འཁོར་རོ། །བརྒྱད་བརྒྱད་དབུས་སུ་གནས་པའམ། །ཡང་ན་ཉི་ཤུ་རྩ་ལྔའི་བར། །ཞེས་གསུངས་པས། རིགས་ལྔ་སོ་སོར་བསྒོམ་པ་བརྐྱང་པ་ལྔ། རིགས་ལྔ་ལ་ལྷ་བརྒྱད་བརྒྱད་ཀྱིས་བསྐོར་བ་བསྡུས་པའི་རྒྱས་པ་ལྔ། རིགས་ལྔ་ལ་ལྷ་བཞི་བཞིས་བསྐོར་བ་བསྡུས་ ¡Ã པའི་བསྡུས་ ( ¡¶ ཞ ¡· - པའི་བསྡུས་ ) པ་ལྔ་སྟེ་བཅོ་ལྔའོ། ། ( ¡¶ ཞ ¡· + དེ་ལ་བླ་མའི་མན་ངག་གིས་

) མི་བསྐྱོད་པ་ལ་ཧེ་རུ་ཀ་བཞི་ཡོད་པ་བཞིན་ ¡Ã དུ། བླ་མའི་མན་ངག་གི་ ( ¡¶ ཞ ¡· - དུ༑ བླ་མའི་མན་ངག་གི་ ) རིགས་གཞན་ལའང་ཡོད་པས་ཉི་ཤུ། དེ་ལྟར་ན་རིགས་རྐྱང་པ་ཉི་ཤུ། ¡Ã བསྡུས་པའི་བསྡུས་པ་ཉི་ཤུ། ( ¡¶ ཞ ¡· - བསྡུས་པའི་བསྡུས་པ་ཉི་ཤུ ༑ ) བསྡུས་པའི་རྒྱས་པ་ཉི་ཤུ་སྟེ་དྲུག་ཅུའོ། །ཕྱག་གིས་ཕྱེ་ན། ཕྱག་གཉིས་པས་གཙོ་བྱས་པ་བཅོ་ལྔ། ཕྱག་བཞི་པས་གཙོ་བྱས་པ་བཅོ་ལྔ། ཕྱག་དྲུག་པས་གཙོ་བྱས་པ་བཅོ་ལྔ། ཕྱག་བཅུ་དྲུག་པས་གཙོ་བྱས་པ་བཅོ་ལྔ་སྟེ། དེ་ལྟར་ན་དྲུག་ཅུ། རྗེ་བཙུན་མ་བཅུ་གསུམ་མ་དང༌། བཅོ་ལྔ་མ་གཉིས་ཏེ། དྲུག་ཅུ་རྩ་གཉིས་བཤད། སཾ་པུ་ཊ་ལས། ཧེ་རུ་ཀ་བཞི། ལྷ་མོ་བཅོ་ལྔ། ཡེ་ཤེས་མཁའ་འགྲོ་ལྷ་བཅུ་གསུམ། རྡོ་རྗེ་དབྱིངས་ལྷ་སོ་བདུན། དྲག་པོ་གདན་ཅན་ལྷ་བཅུ་བདུན་ཏེ། བརྒྱད་གསུངས། དེའི་རྡོ་རྗེ་དབྱིངས་ལ་གཙོ་བོ་འཕོ་བས་ལྔར་འགྱུར་བས་དཀྱིལ་འཁོར་བཅུ་གཉིས་གསུངས། གཉིས་པ་ལ་རྒྱས་པའི་ལྷ་ནི། ལྷའི་རྣམ་པ་ ¡Ã གང་ལ་ ( ¡¶ ཞ ¡· གསལ་ ) རྣམ་དག་ཁྱད་པར་ཅན་མ་གསུངས་པས། ཐ་མལ་གྱི་རྣམ་པར་རྟོག་པ་མི་སྦྱོང་ཡང༌། ཐུན་མོང་གི་དངོས་གྲུབ་སྒྲུབ་པའི་ཐབས་སུ་གྱུར་པ་ལ་ལས་རྒྱས་པའི་ལྷ་ཞེས་ཟེར། དེ་རྩ་བའི་རྒྱུད་ལས། རྡོ་རྗེ་མ་ལ་སོགས་པ་བདུན། ཀུ་རུ་ཀུ་ལླེ་དང་བརྒྱད། ཆར་འབེབས་པ་དང་དགུ་གསུངས། རྡོ་རྗེ་གུར་ལས། འབྱུང་པོ་འདུལ་བ་དང༌། སྟོབས་པོ་ཆེ་ལ་སོགས་པ་ཉི་ཤུ་རྩ་བརྒྱད་གསུངས། སཾ་པུ་ཊ་ལས ༑ རིགས་བཞི་ཡུམ་བཞི་ལ་སོགས་པ་ཉི་ཤུ་རྩ་བརྒྱད་གསུངས་པ་ ¡Ã ཡིན་ནོ ༑ ( ¡¶ ཞ ¡· ལགས ) །གཉིས་པ་སྐྱེད་ཆོག་གི་མངོན་པར་རྟོགས་པ་ལ་སྔོན་དུ་འགྲོ་བ། དངོས་གཞི་ལྷའི་རྣལ་འབྱོར། རྗེས་རྫོགས་པར་བྱེད་པའི་ཡན་ལག་དང་གསུམ་ཡོད་པ་ལས། སྔོན་དུ་འགྲོ་བ་ལ། བསོད་ནམས་ཀྱི་ཚོགས་བསག་པ། ཡེ་ཤེས་ཀྱི་ཚོགས་བསག་པ། སྲུང་བའི་འཁོར་ལོ་བསྒོམ་པ་དང་གསུམ་ཡོད། དངོས་གཞི་ལྷའི་རྣལ་འབྱོར་ལ། དོན་བསྡུས་པ་དང༌། ཚུལ་ཇི་ལྟར་བསྐྱེད་པ་གཉིས།

དེ་ལ་ཐོག་མར་དོན་བསྡུས་པ་ལ་གསུམ་ཡོད་པ་ལས། ཏིང་ངེ་འཛིན་གསུམ་གྱིས་བསྡུས་པ། རྡོ་རྗེ་རྩེ་མོ་ལས། དང་པོ་སྦྱོར་བའི་ཏིང་འཛིན་གྱིས། །རྣལ་འབྱོར་པས་ནི་སྙོམས་འཇུག་བྱ། །དེ་ནས་དཀྱིལ་འཁོར་རྒྱལ་པོ་མཆོག །དེ་ནས་ཡང་ནི་ལས་རྒྱལ་མཆོག །ཅེས་གསུངས། ཡན་ལག་དྲུག་གིས་བསྡུས་པ་ནི། རྡོ་རྗེ་གུར་ལས ༑ སངས་རྒྱས་གནས་ནི་རྫོགས་པ་དང༌། །ཀུན་ཏུ་བཟང་པོའི་རང་བཞིན་དང་ ༑ ༑ རང་གི་ལྷག་པའི་ལྷར་བསྒྲུབ་དང༌། །དཀྱིལ་འཁོར་རྣམས་ཀྱི་དགོད་པ་དང་ ༑ ༑ མཆོད་བསྟོད་བདུད་རྩི་མྱང་ལ་སོགས། །རྣལ་འབྱོར་ཡན་ལག་དྲུག་ཏུ་འདོད ༑ ༑ ཅེས་གསུངས་སོ། །བསྙེན་སྒྲུབ་ཡན་ལག་བཞིས་བསྡུས་པ་ནི། གསང་བ་འདུས་པ་ལས། བསྙེན་པའི་དམ་ཚིག་སྦྱོར་བ་དང༌། །ཉེ་བར་སྒྲུབ་པ་འབྱུང་བ་དང་ ༑ ༑ སྒྲུབ་པའི་དོན་གྱི་དམ་ཚིག་དང༌། །སྒྲུབ་པ་ཆེན་པོ་དག་དང་བཞི། །ཞེས་གསུངས་སོ། །གཉིས་པ་ཇི་ལྟར་བསྐྱེད་པའི་ཚུལ་ལ། སྦྱང་གཞི་དྲོད་གཤེར་ལས་སྐྱེ་བ་སྦྱོང་བ་མངོན་བྱང་ལྔ་ལས་བསྐྱེད་པ་དང༌། སྒོང་སྐྱེས་སྦྱོང་བ་རྡོ་རྗེ་ཆོ་ག་ཡན་ལག་གསུམ་ལས་བསྐྱེད་པ་དང༌། རྫུས་སྐྱེས་སྦྱོང་བ་དཀྲོངས་བསྐྱེད་དང༌། སྙིང་པོ་ཚིག་ཙམ་དང༌། དབུགས་ཀྱི་སྤྲོ་བསྡུ་ལས་བསྐྱེད་པ་དང༌། མངལ་སྐྱེས་སྦྱོང་བ་མངལ་ནས་འབྱིན་པ་སྟེ་དྲུག་ཡོད། མངོན་པར་རྟོགས་པ་ཤིན་ཏུ་ཟབ་པ་ལས་བསྐྱེད་ཚུལ་ ¡Ã ཐམས་ཅད་ ( ¡¶ ཞ ¡· - ཐམས་ཅད་ ) ཚང་བའང་ཡོད་དོ། །གསུམ་པ་རྗེས་རྫོགས་པར་བྱེད་པའི་ཡན་ལག་ནི། ཉལ་བ། ལྡང་བ། ཁྲུས། མཆོད་གཏོར་བཟླས་པ། ཁ་ཟས། སྤྱོད་ལམ། རྗེས་སུ་ཆགས་པའི་རྣལ་འབྱོར་ཏེ་བརྒྱད་ཡོད་དོ ༑ ༑ དེ་དག་གི་ཀུན་དུ་སྤྱོད་པ་ཐམས་ཅད་ལམ་དུ་བསྒྱུར་ཞིང་སངས་རྒྱས་ཀྱི་ཕྲིན་ལས་ཐམས་ཅད་མངོན་དུ་བྱེད་པ་ཡིན་ནོ། །མངོན་པར་རྟོགས་པ་གང་དང་འབྲེལ་ན། རིམ་པ་གཉིས་ལ་གནས་པ་དེས་དྲོད་ཐོབ་ནས། རང་གི་སེམས་ཀྱི་བརྟན་གཡོ་བརྟག་པའི་ཕྱིར་སྤྱོད་པ་དང་འབྲེལ། དེ་ལ་སྤྱོད་པའི་སྔོན་དུ་འགྲོ་བ་དྲོད་དང་དྲོད་ཐོབ་ནས་ཇི་ལྟར་སྤྱོད་པའི་ཚུལ་གཉིས་ཡོད།

དང་པོ་དྲོད་ལ་དྲོད་རང་གི་ངོ་བོ། རབ་ཏུ་དབྱེ་བ། སོ་སོའི་མཚན་ཉིད། མ་ཐོབ་པ་ཐོབ་པར་བྱེད་པའི་ཐབས ༑ ཐོབ་པ་བརྟན་པར་བྱེད་པའི་དུས། དྲོད་དང་སྤྱོད་པ་མཚམས་སྦྱར་བ་དང་དྲུག་ཡོད། དེ་ལ་དང་པོ་དྲོད་ཀྱི་ངོ་བོ་བསྒོམས་པའི་དབང་གིས་སྔར་མ་རྟོགས་པའི་ཡེ་ཤེས་སྐྱེ་བའི་སྔ་ལྟས་སུ་གྱུར་པ། ཉམས་སུ་མྱོང་བའི་ཁྱད་པར་ཞིག་ལ་ཟེར ༑ གཉིས་པ་དབྱེ་ན་ཆུང་ངུ་དང༌། འབྲིང་དང༌། ཆེན་པོ་དང་གསུམ་ཡོད། གསུམ་པ་སོ་སོའི་མཚན་ཉིད་ལ། དྲོད་ཆུང་ངུའི་མཚན་ཉིད། འཇིག་རྟེན་ཆོས་བརྒྱད་ཀྱི་རྟོག་པ་མགོ་ཅུང་ཟད་སྙོམས་ཤིང༌། ཉོན་མོངས་པ་གློ་བུར་བ་དྲག་པོ་དང་ ༑ འཇིགས་པ་དང་མྱ་ངན་ལ་སོགས་པས་ཤིན་ཏུ་གཟིར་བར་མི་འགྱུར་བ་སྦྱོར་ལམ་སྐྱེ་བའི་རྟགས་ཡིན་ཏེ། བརྟག་གཉིས་ལས། འཇིགས་སྨྱོ་ནས་ ¡Ã ཉོན་མི་མོངས་ ( ¡¶ ཞ ¡· ཉིན་མོ་ཡོངས་ ) ཀྱི་བར་དང༌། སཾ་པུ་ཊ་ལས། དེ་བཞིན་འཇིག་རྟེན་ཆོས་བརྒྱད་ནི། །ཐམས་ཅད་ཤིན་ཏུ་རིང་དུ་སྤངས། །ཞེས་གསུངས་སོ། །དྲོད་འབྲིང་གིས་རྟགས་ནི། ཚར་གཅད་པའི་ལྟ་སྟངས་རྣམས་ཐོགས་པ་མེད་པར་འགྲུབ་སྟེ། མཐོང་ལམ་སྐྱེ་བའི་རྟགས་སོ། ། ¡Ã དྲོད་ཆེན་པོ་ ( ¡¶ ཞ ¡· - དྲོད་ཆེན་པོ་ ) ཚར་གཅད་པ་དང་རྗེས་སུ་གཟུང་བའི་ལྟ་སྟངས་གཉིས་ཀ་ཚེགས་མེད་པར་འགྲུབ་པ་ཡིན་ཏེ། བསྒོམ་ལམ་སྐྱེ་བར་འགྱུར་བའི་རྟགས་སོ། །དེ་གཉིས་ ( ¡¶ ཞ ¡· འང་ ) བརྟག་གཉིས་ལས། ཕན་དང་གནོད་པའི་ནས། རྣལ་འབྱོར་པ་རྣམས་ངུ་འབོད་གནས ༑ ༑ ཞེས་གསུངས་སོ། །བཞི་པ་དྲོད་མ་ཐོབ་པ་ཐོབ་པར་བྱེད་པའི་ཐབས་ལ ༑ དྲོད་ཆུང་ངུ་ཐོབ་པར་བྱེད་པའི་ཐབས་རིམ་པ་གཉིས་ཀྱི་རྣལ་འབྱོར་ལ་བརྩོན་པར་བྱེད་པ་ཉིད་ཡིན་ཏེ། བསྐྱེད་པའི་རིམ་པའི་རྣལ་འབྱོར་གྱི་ནས། སྤྲོས་མེད་ ( ¡¶ ཞ ¡· + བྱེད་ ) ཅེས་གསུངས། དྲོད་འབྲིང་པོ་ཐོབ་པར་བྱེད་པའི་ཐབས་ཀུན་འདར་གྱི་གསང་སྤྱོད་བྱེད་པ་ཡིན་ཏེ། སཾ་པུ་ཊ་ལས། དེ་ནས་བསྒོམས་པའི་ནུས་པ་ནི། །བརྫུས་ ( ¡¶ ཞ ¡· བསྡུས་ ) ཏེ་བྱིས་པའི་རྩེ་བ་བྱ། །ཞེས་གསུངས།

དྲོད་ཆེན་པོ་ཐོབ་པར་བྱེད་པའི་ཐབས། ལྷ་གནད་ལ་བོར་བ་དྲག་ཤུལ་གྱི་སྦྱོར་བ་ཡིན་ཏེ། རྡོ་རྗེ་གུར་ལས། གང་ཚེ་དངོས་གྲུབ་མི་སྟེར་ན། །རྡོ་རྗེ་སེམས་དཔའ་གསད་པར་ བྱ ༑ ༑ ཞེས་གསུངས་སོ། །ལྔ་པ་ཐོབ་པ་བརྟན་པར་བྱེད་པའི་དུས་ནི། ཆུང་ངུ་བརྟན་པར་བྱེད་པའི་དུས་ཞག་བཅོ་ལྔ་ཡིན་ཏེ། བརྩེ་བས་དངོས་གྲུབ་དོན་དུ་ཡང་ ༑ ༑ ཟླ་བ་ཕྱེད་དུ་ཡོངས་སུ་བརྟག །ཅེས་གསུངས། འབྲིང་བརྟན་པར་བྱེད་པའི་དུས་ཟླ་བ་གཅིག་ཡིན་ཏེ། ཟླ་བ་གཅིག་ཏུ་གསང་ལ་སྤྱོད། །ཅེས་གསུངས། ཆེན་པོ་བརྟན་པར་བྱེད་པའི་དུས་ཉེ་རྒྱུ་སྤྱོད་པར་བྱེད་པའི་དུས་ཡིན་པས་ངེས་པ་མེད ( ¡¶ ཞ ¡· + དོ། ) ། དྲུག་པ་དྲོད་དང་སྤྱོད་པ་མཚམས་སྦྱར་བ་ནི། བརྟག་གཉིས་ལས ༑ ཅུང་ཟད་དྲོད་ནི་ ( ¡¶ ཞ ¡· + ནས་ ) སྤྱད་པ་ཉིད་ཅེས་གསུངས་པས། དྲོད་ཆུང་ངུ་ཐོབ་པ་ ( ¡¶ ཞ ¡· པས ) ཀུན་འདར་གྱི་གསང་སྤྱོད་བྱེད།

( ¡¶ ཞ ¡· + འབྲིང་པོ་ཐོབ་པས་ཀུན་འདར་འཇིག་རྟེན་པའི་མངོན་དུ་སྤྱོད་པ་བྱེད། ) ཆེན་པོ་ཐོབ་པ་ཀུན་ཏུ་བཟང་པོའི་སྤྱོད་པ་བྱེད་པ་ཡིན་ནོ། ། ( ¡¶ ཞ ¡· + གཉིས་པ་ ) དྲོད་ཐོབ་ནས་སྤྱོད་པ་ཇི་ལྟར་སྤྱོད་པ་ལ། སྤྱོད་པ་རང་གི་ངོ་བོ། རབ་ཏུ་དབྱེ་བ། སོ་སོའི་མཚན་ཉིད། སྤྱོད་པའི་དུས། གང་གིས་སྤྱོད་པའི་གང་ཟག དེ་ལྟར་སྤྱད་པའི་དགོས་པ་སྟེ། དྲུག་ཡོད་པ་ལས་དང་པོ་ངོ་བོ་ནི་ནང་དུ་དེ་ཁོ་ན་ཉིད་རྟོགས་པའི་དབང་གིས་ཕྱི་རོལ་དུ་ལུས་ངག་བླང་དོར་མེད་པར་སྤྱད་པས་རྟོག་པ་དང་ཉོན་མོངས་པ་བཙན་ཐབས་སུ་གཅོད་པའོ། །དེའང་ལུས་ཀྱི་ཆ་ལུགས་རེས་ཅོ་རེག་དང༌། རེས་རལ་པ་ཅན་ལ་སོགས་པ་སྣ་ཚོགས་སུ་བྱེད ༑ ངག་ཏུ་བྱེད་པ་ལའང་རེས་མིའི་སྐད་སྣ་ཚོགས་དང༌། རེས་སཾ་སྐྲྀཏ་ལ་སོགས་པར་སྨྲ་སྟེ། སཾ་པུ་ཊ་ལས། རེས་འགའ་ལེགས་སྦྱར་ཟུར་ཆག་དང༌། ། བཟློག་པ་ཡིས་ནི་འདོན་པར་བྱེད། །ཅེས་གསུངས། ཁ་ཟས་ལ་ངེས་པ་མེད་དེ། བཟའ་བཅའ་དེ་བཞིན་བཏུང་བ་ཉིད། །ཇི་ལྟར་རྙེད་པར་རབ་ཏུ་བཟའ། །ཞེས་གསུངས ༑ གོས་ལ་སོགས་པ་ལ་ངེས་པ་མེད་དེ། བགོ་བ་སྟག་གི་ལྤགས་པ་ཉིད།། ཅེས་པ་དང༌། སྨད་གཡོགས་ཁ་དོག་སྣ་ཚོགས་དང༌། །ཞེས་པ་དང༌། རོ་ཡི་དཀྲིས་མའི་གོས་བཟངས་དང༌། །ཞེས་གསུངས། རྒྱན་ལ་ངེས་པ་མེད་དེ། མེ་ཏོག་སྣ་ཚོགས་འབྲས་བུ་བཅས། །འོལ་མ་གཟི་སོགས་དེ་བཞིན་བརྒྱན། །ཅེས་གསུངས་པ་དང༌། རོ་བསྲེགས་ཐལ་བས་དེ་བཞིན་བརྒྱན། །ཅེས་གསུངས། སྣོད་ལ་ངེས་པ་མེད་དེ། དུར་ཁྲོད་ཕྲུ་ཆག་ཐོགས་ནས་སུ། །ཞེས་བྱ་བ་ལ་སོགས་པ་གསུངས། གྲོགས་ལ་ངེས་པ་མེད་དེ། བགྲོད་དང་བགྲོད་མིན་སྔགས་པ་ཡིས། །རྣམ་རྟོག་ཉིད་དུ་མི་བྱའོ། །ཞེས་གསུངས་པས་བླང་དོར་གང་ཡང་མེད་པར་ ( ¡¶ ཞ ¡· + ཀུན་ཏུ་ ) སྤྱོད་པ་བྱེད་པའོ། །འོན་ཀྱང་རང་གི་བླ་མ་ལ་གུས་པ་བྱེད་པ་དང༌། སེམས་ཅན་ལ་བརྩེ་བ་མི་སྤོང་བ་ཡེ་ཤེས་ཀྱི་དམ་ཚིག་ཡིན་པས་དེའི་དུས་སུའང་མི་སྤོང་བ་ཡིན་ཏེ། སཾ་པུ་ཊ་ལས། བླ་མ་དང་སེམས་ཅན་ནི་ཡེ་ཤེས་ཀྱི་དམ་ཚིག་སྟེ།

ནམ་དུ་ཡང་སྤང་བར་བྱ་བ་མ་ཡིན་ནོ། །ཞེས་གསུངས་སོ། །གཉིས་པ་རབ་ཏུ་དབྱེ་ན་ས་ ¡Ã མ་ཐོབ་པ་ ( ¡¶ ཞ ¡· - མ་ཐོབ་པ་ ) ཐོབ་པར་བྱ་བ་ཀུན་འདར་གྱི་སྤྱོད་པ་ད ང༌། ས་ཐོབ་ནས་ཀུན་ཏུ་བཟང་པོའི་སྤྱོད་པ་གཉིས་སོ། །གསུམ་པ་སོ་སོའི་མཚན་ཉིད་ནི། ཅིའི་ཕྱིར་ཀུན་འདར་གྱི་སྤྱོད་པ་ཞེས་བྱ་སྙམ་ན། རྣལ་འབྱོར་པ་དེའི་ནུས་པས། འཇིག་རྟེན་པ་ཀུན་འཇིགས་ཤིང་འདར་བར་བྱེད་པས་ཀུན་འདར། ཡང་ན་བླང་བ་དང་དོར་བའི་སྤྱོད་པ་གཉིས་སྤངས་པས་ན་གཉིས་སྤངས་ཏེ། ཨ་བ་དྷཱུ་ཏཱིའི་དོན་ནོ ༑ ༑ དེ་ཉིད་ལ་སྨྱོན་པའི་བརྟུལ་ཞུགས་དང༌། རྒྱལ་པོ་གཞོན་ནུ་དང༌། བྱིས་པའི་སྤྱོད་པ་དང༌། གསང་སྤྱོད་ཅེས་བྱ་བར་འདོགས་པ་ཡིན་ནོ། །ཅིའི་ཕྱིར་ཀུན་ཏུ་བཟང་པོའི་སྤྱོད་པ་ཞེས་བྱ་སྙམ་ན། རང་གིས་རྟོགས་པའི་ཡེ་ཤེས་ཀྱི་སྣང་ངོར་ཆོས་ཐམས་ཅད་བཟང་པོར་འཆར་བས་ཀུན་ཏུ་བཟང་པོ་ཞེས་བྱ། དེ་ཉིད་ལ་ཕྱོགས་ལས་རྣམ་པར་རྒྱལ་བ་དང༌། རྒྱལ་ཚབ་ཆེན་པོ་དང༌། ཚོགས་བདག་ཆེན་པོའི་སྤྱོད་པ་ཞེས་བྱ་བ་ཡིན། བཞི་པ་དུས་ལ་གཉིས་ལས། ནམ་སྤྱོད་པའི་དུས་ནི། དྲོད་ཆུང་ངུ་ཐོབ་ནས། ཀུན་འདར་གྱི་གསང་སྤྱོད་དང༌། འབྲིང་ཐོབ་ནས་ཀུན་འདར་གྱི་མངོན་སྤྱོད་དང༌། ཆེན་པོ་ཐོབ་ནས་ཀུན་ཏུ་ ¡Ã བཟང་པོའི་ ( ¡¶ ཞ ¡· - བཟང་པོའི་ ) སྤྱོད་པ་སྤྱད་ལ། དྲོད་དེ་དག་མ་ཐོབ་པར་སྤྱོད་པ་དེ་དག་སྤྱད་དུ་མི་རུང་སྟེ། ཡེ་ཤེས་གྲུབ་པ་ལས། དེ་བཞིན་དེ་ཉིད་མེད་བཞིན་དུ། །ངོ་མཚར་ཆེ་བ་ལྟར་བྱེད་པ ༑ ༑ ཇི་སྲིད་ནམ་མཁའ་གནས་ཀྱི་བར། །ཤི་བའི་འོག་ཏུ་དམྱལ་བར་སྐྱེ། །ཞེས་གསུངས ༑ གཉིས་པ་ཇི་སྲིད་སྤྱོད་པའི་དུས་ནི། ཀུན་འདར་ ( ¡¶ ཞ ¡· + ཀུན་ ) གྱི་གསང་སྤྱོད་ཟླ་བ་ཕྱེད་སྤྱོད། ཀུན་འདར་མངོན་སྤྱོད་དྲོད་ཆེན་པོ་མ་ཐོབ་ཀྱི་བར་དུ་སྤྱོད། ཀུན་ཏུ་བཟང་པོའི་སྤྱོད་པ་ཉེ་རྒྱུའི་བར་དུ་སྤྱོད་དོ། །ལྔ་པ་གང་ཟག་གང་གིས་སྤྱད་ན ༑ དྲོད་ཐོབ་ཅིང་ཚེ་འདི་ཉིད་ལ་འཚང་རྒྱ་བར་འདོད་པའི་མཚན་ཉིད་གཉིས་ལྡན་གྱིས་སྤྱད་པ་ཡིན་ཏེ།

བརྟག་གཉིས་ལས་ཅུང་ཟད་དྲོད་ནི་ནས། སྤྱོད་པ་སྤྱད་པ་ཉིད་ཀྱི་བར་དུ་གསུངས་པ་ཡིན་ནོ། །དྲུག་པ་དེ་ལྟར་སྤྱོད་པའི་དགོས་པ་ལ། ཀུན་འདར་སྤྱད་པའི་དགོས་པ། རང་གི་རྟོགས་པ་བརྟན་པར་བྱེད་པ་ཡིན་ཏེ། ཡིད་ནི་བརྟན་ནམ་གཡོ་འམ་ཅི། །རང་གི་སེམས་ནི་སོ་སོར་བརྟག །ཅེས་འབྱུང་བ་ཡིན། ཀུན་ཏུ་བཟང་པོའི་སྤྱོད་པས་སེམས་ཅན་གྱི་དོན་བྱེད་པ་ཡིན་ཏེ། སཾ་པུ་ཊ་ལས། སེམས་ཅན་རྗེས་སུ་གཟུང་བའི་ཕྱིར། །བློ་ལྡན་ཆེན་པོས་རྒྱུ་བར་བྱ། ། ཞེས་གསུངས་སོ། །མངོན་པར་རྟོགས་པ་གང་དང་འབྲེལ་ན་འབྲས་བུ་དང་འབྲེལ ༑ དེ་ལ་གནས་སྐབས་ཀྱི་འབྲས་བུ་བྱང་ཆུབ་སེམས་དཔའི་ས་བཅུ་གཉིས་དང་ ༑ མཐར་ཐུག་གི་ ¡Ã འབྲས་བུ་ ( ¡¶ ཞ ¡· - འབྲས་བུ་ ) སངས་རྒྱས་ཀྱི་ས་གཉིས་སུ་ཡོད་པ་ ( ¡¶ ཞ ¡· + སྤྱོད་པ་ ) ལས་འདིར་བྱང་ཆུབ་སེམས་དཔའི་ས་བཅུ་གཉིས་སྟོན། དེ་ལ་སྤྱིར་ས་ཐོབ་པའི་རྣམ་གྲངས་དང༌། སའི་མངོན་པར་རྟོགས་པ་རྒྱས་པར་བཤད་པ་གཉིས་ལས། དང་པོ་ས་ཐོབ་པའི་རྣམ་གྲངས་ནི། མོས་པས་ཐོབ་པ་ཆོས་སྤྱོད་དགེ་བ་བཅུ་ལ་མོས་པས་འཇུག་སྟེ། ཚོགས་ལམ་གྱི་གནས་སྐབས་དང༌། སྤྱོད་པས་ཐོབ་པ་ཆོས་སྤྱོད་དགེ་བ་བཅུ་ཚུལ་བཞིན་དུ་སྤྱོད་པ་སྦྱོར་ལམ་གྱི་གནས་སྐབས་ཏེ། སོ་སོ་སྐྱེ་བོའི་ས་དང༌། རྟོགས་པས་ཐོབ་པ་ཆོས་ཉིད་རྟོགས་པ་སྟེ། ས་དང་པོ་ཡན་ ( ¡¶ ཞ ¡· - ཡན་ ) ཆད་དང༌། གྲུབ་པས་ཐོབ་པ་ཡེ་ཤེས་ལྷུན་གྱིས་གྲུབ་པ་ས་བརྒྱད་པ་མན་ཆད་དེ་བཞི་ཡོད་དོ། །དེའང་མདོ་སྡེ་རྒྱན་ལས། ས་ཐོབ་པ་ནི་མོས་པ་དང༌། །སྤྱོད་པ་དག་ལ་འཇུག་པ་དང༌། །རྟོགས་པའི་ཕྱིར་ན་ས་རྣམས་ནི།། གྲུབ་པའི་སྒོ་ནས་རྣམ་པ་བཞི། །ཞེས་གསུངས་སོ། །བཞི་པོ་དེའང་དང་པོ་གཉིས་སོ་སོ་སྐྱེ་བོའི་ས་ཡིན་པས་མ་གྲུབ་པའི་ས་ཡིན་ལ། འོག་མ་གཉིས་འཕགས་པའི་ས་ཡིན་པས་གྲུབ་པའི་ས་ཡིན་ཞིང༌། དེའང་སྤངས་རྟོགས་ཀྱི་ཁྱད་པར་གྱིས། མ་དག་པའི་ས་བདུན་མ་གྲུབ་ཅིང༌། ས་བརྒྱད་པ་ཡན་ཆད་གྲུབ་པའི་སར་འཇོག་སྟེ། མདོ་སྡེ་རྒྱན་ལས།

ས་རྣམས་ཐམས་ཅད་མ་གྲུབ་དང༌། །གྲུབ་པ་དག་ཏུ་ཤེས་པར་བྱ ༑ ༑ གྲུབ་པ་དག་དང་མ་གྲུབ་དང༌། །གྲུབ་པ་དག་ཏུ་ཡང་དག་འདོད། །ཅེས་གསུངས་སོ། །གཉིས་པ་སའི་མངོན་པར་རྟོགས་པ་རྒྱས་པར་བཤད་པ་ལ། ས་རྣམས་ཀྱི་རྒྱུ། རྟོགས་པའི་ཁྱད་པར། གྲུབ་པའི་རྟགས། མིང་གི་དོན་དང་བཞི་ཡོད་པ་ལས། དང་པོ་རྒྱུ་ལ་གཉིས་སུ་ཡོད་པའི་རིང་བའི་རྒྱུ་ནི། རིམ་པ་གཉིས་དང་སྤྱོད་པའི་ཐབས་ལས་བྱུང་བ་བསོད་ནམས་དང་ཡེ་ཤེས་ཀྱི་ཚོགས་གཉིས་ཡིན ༑ ཉེ་བའི་རྒྱུ་ནི་རྟེན་དཀྱིལ་འཁོར་བཞིས་བསྡུས་པའི་ ( ¡¶ ཞ ¡· + ནང་ ) ཡུལ་སུམ་ཅུ་སོ་གཉིས་ཀྱི་རླུང་སེམས་དབུ་མར་ཐིམ་པ་ལས། ས་བཅུ་གཉིས་ཀྱི་རྟོགས་པ་སྐྱེ་བས་ནང་གི་རྟེན་དཀྱིལ་འཁོར་བཞི་པོ་ཉིད་ཡིན་ཏེ། སཾ་པུ་ཊ་ལས། བྱང་སེམས་སུམ་ཅུ་སོ་གཉིས་ཀྱིས། །གང་ཚེ་འདི་ནི་གང་གྱུར་པ། །ཞེས་གསུངས་སོ། ། གཉིས་པ་རྟོགས་པའི་ཁྱད་པར་ལ། ཆོས་ཀྱི་དབྱིངས་ལ་དབྱེ་བ་མེད་པས། ཆོས་ཉིད་རྟོགས་པ་ཁྱད་པར་མེད་ཀྱང༌། ཆོས་ཅན་རྟོགས་པ་དང་ཡོན་ཏན་ ¡Ã རིམ་པ་ ( ¡¶ ཞ ¡· གྱི་ ) རིམ་པས་ཁྱད་པར་འཕགས་པ་ཡིན། གསུམ་པ་གྲུབ་པའི་རྟགས་ལ་གཉིས་ལས། ས་དང་པོ་ལ་ཡོན་ཏན་བརྒྱ་ཕྲག་བཅུ་གསུམ་འབྱུང་བ་ནི། སངས་རྒྱས་ཕལ་པོ་ཆེ་ལས་བྱུང་བའི་དོན། །ཏིང་འཛིན་བརྒྱ་ཐོབ་དེ་ལ་འཇུག་པ་དང༌། ། སངས་རྒྱས་བརྒྱ་མཐོང་དེ་ཡི་བྱིན་རླབས་རིག །ཞིང་བརྒྱར་འགྲོ་ཞིང་འཇིག་རྟེན་ཁམས་རྒྱ་བསྒུལ། །དེ་བརྒྱ་སྣང་བྱེད་འགྲོ་བརྒྱ་སྨིན་པར་བྱེད། །བསྐལ་པ་བརྒྱར་གནས་སྔོན་དང་ཕྱི་མཐར་འཇུག །ཆོས་བརྒྱ་འབྱེད་ཅིང་ལུས་བརྒྱ་སྟོན་པ་དང༌། ། ལུས་རེ་ལ་ཡང་བྱང་སེམས་གང་ཟག་གི །འཁོར་གྱིས་ཀུན་ནས་ཡོངས་སུ་བསྐོར་བར་སྟོན། །ཞེས་པ་ལྟར། དུས་གཅིག་ལ་ཡོན་ཏན་དེ་དག་ཐོབ་པ་ཡིན་ནོ། ། གཉིས་པ་ས་ལྷག་མ་རྣམས་ལ་དེས་བསྒྲེ་བ་ནི། སྟོང་དང་འབུམ་དང་བྱེ་བ་བརྒྱ། ། བྱེ་བ་ཕྲག་སྟོང་བྱེ་བ་འབུམ། །བྱེ་བ་ཁྲག་ཁྲིག་ཕྲག་འབུམ་དང༌། །འཇིག་རྟེན་ཁམས་ཀྱི་འབུམ་ཕྲག་རྡུལ།

།གྲངས་མེད་འབུམ་ཕྲག་བཅུ་རྡུལ་དང༌། །ཐུབ་པའི་ཞིང་ཁམས་འབྱམས་ཀླས་རྡུལ། །དེས་ཀྱང་དཔེར་བརྗོད་མི་ནུས་དང༌། །དེ་བས་གྱ་ནོམ་འདི་དག་ནི། །གཉིས་ནས་བཅུ་གཉིས་བར་དག་གི །ས་ལ་གོ་རིམ་བཞིན་དུ་སྤེལ། །ཞེས་བྱ་བའི་ཚུལ་གྱིས། ཡོན་ཏན་དེ་དག་གྲངས་དེ་སྙེད་དུ། བསྒྲེས་ པས་སོ་སོ་ལ་ཐོབ་པ་ཡིན་ནོ། །བཞི་པ་མིང་དོན་ལ། ཐུན་མོང་མ་ཡིན་པའི་མིང་དོན་དང༌། ཐུན་མོང་བའི་མིང་དོན་གཉིས་ལས། ཐུན་མོང་མ་ཡིན་པའི་མིང་དོན་ནི ༑ བརྟག་གཉིས་ལས། གནས་དང་ཉེ་བའི་གནས་དང་ནི་ ( ¡¶ ཞ ¡· + ཞེས་པ་ ) ནས་དང་ ༑ འདི་རྣམས་ས་ནི་བཅུ་གཉིས་ཏེ། །ཞེས་བྱ་བ་དང༌། སཾ་པུ་ཊ་ལས། གནས་ནི་རབ་ཏུ་དགའ་བའི་ས། །དེ་བཞིན་ཉེ་གནས་དྲི་མ་མེད། །ཞིང་ནི་འོད་བྱེད་ཤེས་པར་བྱ། །ཉེ་བའི་ཞིང་ནི་འོད་འཕྲོ་ཅན། །ཙྪནྡོ་མངོན་དུ་གྱུར་པ་སྟེ། །ཉེ་བའི་ཙྪནྡོ་སྦྱང་དཀའ་བ། །འདུ་བ་རིང་དུ་སོང་བ་སྟེ། །ཉེ་བའི་འདུ་བ་མི་གཡོ་བ། །དུར་ཁྲོད་ལེགས་པའི་བློ་གྲོས་ཏེ། །ཉེ་བའི་དུར་ཁྲོད་ཆོས་ཀྱི་སྤྲིན། །ཕ་རོལ་ཕྱིན་བཅུའི་ས་རྣམས་ལ། །རྣལ་འབྱོར་མ་ཡི་ ཀླ་ཀློའི་ སྐད། །པུ་ལ་སོགས་པ་ཅི་གསུངས་པ ༑ ༑ ཕྱི་དང་ནང་དུ་ཡང་དག་བསམ། །ཞེས་བྱ་བ་དང༌། རྒྱུད་རྒྱས་པའི་ལུང་ཀུ་མུ་ཏར་དྲངས་པ། འཐུང་གཅོད་དཔེ་མེད་ཡེ་ཤེས་ཏེ། །ཉེ་བའི་འཐུང་གཅོད་ཡེ་ཤེས་ཆེ ༑ ༑ ཞེས་གསུངས་པས། གནས་ལ་སོགས་པ་བཅུ་གཉིས་ཀྱིས་བསྡུས་པའི་རླུང་སེམས་དབུ་མར་ཐིམ་པས་ས་བཅུ་གཉིས་ཀྱི་རྟོགས་པ་སྐྱེ་བས། ས་དེ་དག་ལ་ ( ¡¶ ཞ ¡· + འང་ ) གནས་ལ་སོགས་པའི་མིང་གིས་འདོགས་པ་ཡིན་ནོ། །གཉིས་པ་ཐུན་མོང་ ཆོས་རྒྱལ་འཕགས་པའི་གསུང་རབ་དཔེ་བསྡུར་མ་པོད་དང་པོ། མེས་པོའི་ཤུལ་བཞག་ལས། ས་སྐྱ་བཀའ་འབུམ། PAGE 110PAGE 111