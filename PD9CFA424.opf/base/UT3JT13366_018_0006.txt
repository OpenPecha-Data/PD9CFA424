ཆུང་བས་ནི་ཕྱིའི་གཙོ་བོར་འབའ་ཞིག་གིས་བླངས་པའི་ཞར་ལ་གཞན་རྣམས་ཀྱིས་ཀྱང་ཐོབ་པར་བསྒོམ་མོ། །མཎྜལ་དང༌། དབང་རྫས་ཡོད་ནའང་ལེགས། མེད་ཀྱང་བཏུབ་བོ། །ཕྱག་ལེན་ལ་ནི་ཏིང་ངེ་འཛིན་གྱིས་མཛད་དོ། །ཕྱིའི་དམ་ཚིག་སེམས་དཔའ་དཔའ་བོ་གཅིག་པ་ཙམ་བསྒོམ་སྟེ། ཡེ་ཤེས་པའི་རྐྱེན་གྱིས་ལུས་ཀྱི་དཀྱིལ་འཁོར་རྫོགས་པར་གསལ་བཏབ་ནས། ལམ་དུས་ཀྱིས་དབང་རྒྱས་འབྲིང་གང་ཡང་རུང་བ་རྣམས་བླངས་ཀྱང་འགལ་བ་མེད་དོ་ཞེས་བླ་མ་དམ་པ་རྣམས་གསུང་ངོ༌། །དེ་ལྟར་རྟག་ཏུ་རྣལ་འབྱོར་དུ་བྱས་ན་རྡོ་རྗེ་འཆང་ཆེན་པོའི་གོ་འཕང་མྱུར་དུ་ཐོབ་པར་འགྱུར་རོ། །ལམ་དུས་ཀྱི་དབང་རྒྱས་པ་ལེན་པའི་ལག་ ལེན

༑ དཔོན་མོ་གོ་གོ་ཅན་གྱིས་བསྐུལ་ནས་འཕགས་པས་ཤིང་ཕོ་ཁྱིའི་ཟླ་བ་བཅུ་ ( ¡¶ ཞ ¡· + གཉིས་ ) པའི་ཚེས་ཉི་ཤུ་བདུན་ལ་སྦྱར་ཏེ་བསྐུར་བའོ།། །།༄༅། ། ¡Ã ཀྱེ་རྡོ་རྗེ ( ¡¶ ལུ ¡· - ཀྱེ་རྡོ་རྗེ ) ལུས་དཀྱིལ་ ¡Ã གྱི་སྒྲུབ་ ཐབས་ ( ¡¶ ལུ ¡· བསྒོམ་པ་ ) བཞུགས་སོ། ། ༄༅། །བླ་མ་དམ་པའི་ཞབས་ལ་ཕྱག་འཚལ་ལོ། །འགྲོ་བའི་ལུས་སེམས་གདོད་མ་ནས། །དཀྱིལ་འཁོར་ ¡Ã གཉིས་སུ་ ( ¡¶ ཞ ¡· ཉིད་དུ་ ) ལྷུན་གྲུབ་པར། ། བཏུད་ནས་དེ་མངོན་བྱ་བའི་ཕྱིར། །ལུས་ཀྱི་དཀྱིལ་འཁོར་བསྒོམ་པར་བཤད། ། དཔལ་ཀྱེའི་རྡོ་རྗེའི་ལུས་ཀྱི་དཀྱིལ་འཁོར་བསྒོམ་པར་འདོད་པས། རང་དམ་ཚིག་སེམས་དཔར་བསྒོམས་པ་ལ། ཡེ་ཤེས་ཀྱི་དཀྱིལ་འཁོར་བསྟིམ་པའི་མཐུས། རང་གི་ལུས་རྟེན་དང་བརྟེན་པར་བཅས་པའི་དཀྱིལ་འཁོར་དུ་ཅིག་ཅར་དུ་གྱུར་པར་དམིགས་ནས། རིམ་གྱིས་གསལ་གདབ་པར་བྱ་སྟེ། སྤྱི་བོ་སྣ་ཚོགས་རྡོ་རྗེ། རྐང་མཐིལ་རྡོ་རྗེའི་ས་གཞི། རྩིབ་ལོགས་རྡོ་རྗེའི་ར་བ། པགས་པ་རྡོ་རྗེའི་གུར་དང་བླ་རེ ༑ བ་སྤུ་མདའི་དྲ་བ། སྐྲ་སེན་ཡེ་ཤེས་ཀྱི་མེ་ ¡Ã རབ་ཏུ་ ( ¡¶ ཞ ¡·¡¶ ལུ ¡· - རབ་ཏུ་ ) འབར་བ་སྟེ་སྲུང་བའི་འཁོར་ལོའོ། །རྐང་མཐིལ་རླུང༌། སུམ་མདོ་མེ། ལྟོ་བ་ཆུ། སྙིང་ག་ས། སྒལ་ཚིགས་རིའི་རྒྱལ་པོ་རི་རབ། ¡Ã མགོ་བོ་རི་རབ་ཀྱི་སྟོད་ཀྱི་ཆ། ( ¡¶ ཞ ¡· - མགོ་བོ་ ་་་་་་ ཀྱི་ཆ། ) ལུས་འདོམ་གང་གྲུ་བཞི་གཞལ་ཡས་ཁང་པ་གྲུ་བཞི་པ། སྙིང་ག་ ¡Ã ཆོས་ཀྱི་འཁོར་ལོ་ ( ¡¶ ཞ ¡· - ཆོས་ཀྱི་འཁོར་ལོ་ ) ནས་འབྱུང་བ་བཞིའི་རླུང་རྒྱུ་བས་སྒོ་བཞི། མིག་པཉྩ་རེ་ཁཱའི་རྩིག་པ། སྣ་རིན་ཆེན་ཕ་གུ། སོ་དྲ་བ་དྲ་ཕྱེད། ལྕེ་དང་མཆུ་འདོད་ཡོན་གྱི་སྣམ་བུ། རྣ་བ་རྟ་བབས། རྐང་བརྒྱད་ཀ་བ་བརྒྱད་དེ། གཞལ་ཡས་ཁང་པའོ། །སྙིང་ག་ཆོས་ཀྱི་འཁོར་ལོ་འདབ་མ་བརྒྱད་པའི་ལྟེ་བའི་ཧཱུྃ་ལས་རྣམ་པར་ཤེས་པའི་ཕུང་པོ་དག་པ་མི་བསྐྱོད་པར་གྱུར་པ་སྐུ་མདོག་སྔོན་པོ་རྡོ་རྗེ་དང་དྲིལ་བུ་འཛིན་པའི་ཕྱག་གིས་ཡུམ་ཆུ་དག་པ་མཱ་མ་ཀཱི་སྐུ་མདོག་སྔོན་མོ་གྲི་གུག་དང་ཐོད་པ་འཛིན་པ་ལ་འཁྱུད་པ།

ཡུམ་དང་འདྲ་བའི་ལྷ་མོ་བརྒྱད་ཀྱིས་བསྐོར་བ། ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོའོ། །ལྟེ་བ་སྤྲུལ་པའི་འཁོར་ལོ་འདབ་མ་དྲུག་ཅུ་རྩ་བཞི་པའི་ལྟེ་བར་ཨཱྃ་ལས་ཚོར་བ་དག་པ་རིན་ཆེན་འབྱུང་ལྡན་དུ་གྱུར་པ་སྐུ་མདོག་སེར་པོ་རིན་པོ་ཆེ་དང་དྲིལ་བུ་འཛིན་པའི་ཕྱག་གིས་ཡུམ་ས་དག་པ་རིན་ཆེན་སྒྲོལ་མ་སེར་མོ་གྲི་གུག་དང་ཐོད་པ་འཛིན་པ་ལ་འཁྱུད་པ། ཡུམ་དང་འདྲ་བའི་ལྷ་མོ་དྲུག་ཅུ་རྩ་བཞིས་བསྐོར་བ། མཉམ་པ་ཉིད་ཀྱི་ཡེ་ཤེས་ཀྱི་ངོ་བོའོ ༑ ༑ སྤྱི་བོ་བདེ་བ་ཆེན་པོའི་འཁོར་ལོ་འདབ་མ་སུམ་ཅུ་རྩ་གཉིས་པའི་ལྟེ་བར། ཧཾ་ལས་གཟུགས་དག་པ་རྣམ་པར་སྣང་མཛད་དུ་གྱུར་པ་སྐུ་མདོག་དཀར་པོ་འཁོར་ལོ་དང་དྲིལ་བུ་འཛིན་པའི་ཕྱག་གིས་ཡུམ་ནམ་མཁའ་དག་པ་ ¡Ã ནམ་མཁའ་དབྱིངས་ ( ¡¶ ཞ ¡· ཆོས་ ) ཀྱི་དབང་ཕྱུག་མ་དཀར་མོ་གྲི་གུག་དང་ཐོད་པ་འཛིན་པ་ལ་འཁྱུད་པ། ཡུམ་དང་འདྲ་བའི་ལྷ་མོ་སུམ་ཅུ་རྩ་གཉིས་ཀྱིས་བསྐོར་བ། མེ་ལོང་ལྟ་བུའི་ཡེ་ཤེས་ཀྱི་ངོ་བོའོ། །མགྲིན་པ་ལོངས་སྤྱོད་ཀྱི་འཁོར་ལོ་འདབ་མ་བཅུ་དྲུག་པའི་ལྟེ་བར། ཨོཾ་ལས་འདུ་ཤེས་དག་པ་འོད་དཔག་མེད་དུ་གྱུར་པ་སྐུ་མདོག་དམར་པོ་པདྨ་དང་དྲིལ་བུ་འཛིན་པའི་ཕྱག་གིས་ཡུམ་མེ་དག་པ་གོས་དཀར་མོ་དམར་མོ་གྲི་གུག་དང་ཐོད་པ་འཛིན་པ་ལ་འཁྱུད་པ། ཡུམ་དང་འདྲ་བའི་ལྷ་མོ་བཅུ་དྲུག་གིས་བསྐོར་བ། སོ་སོར་རྟོག་པའི་ཡེ་ཤེས་ཀྱི་ངོ་བོའོ། །གསང་གནས་བདེ་ཆེན་གྱི་འཁོར་ལོ་འདབ་མ་སུམ་ཅུ་རྩ་གཉིས་པའི་ལྟེ་བར་ཧཱ་ལས་འདུ་བྱེད་དག་པ་དོན་ཡོད་གྲུབ་པར་གྱུར་པ། སྐུ་མདོག་ལྗང་གུ་རལ་གྲི་དང་དྲིལ་བུ་འཛིན་པའི་ཕྱག་གིས་ཡུམ་རླུང་དག་པ་དམ་ཚིག་སྒྲོལ་མ་ལྗང་གུ་གྲི་གུག་དང་ཐོད་པ་འཛིན་པ་ལ་འཁྱུད་པ། ཡུམ་དང་འདྲ་བའི་ལྷ་མོ་སུམ་ཅུ་རྩ་གཉིས་ཀྱིས་བསྐོར་བ ༑ བྱ་བ་གྲུབ་པའི་ཡེ་ཤེས་ཀྱི་ངོ་བོའོ། །གཙོ་བོ་ལྔ་པོ་ནི་དབུའི་གཙུག་ཏོར་བལྟར་མི་མཐོང་བ་ལ་སོགས་པ། མཚན་བཟང་པོ་སུམ་ཅུ་རྩ་གཉིས་དང༌།

སེན་མོ་ཟངས་ཀྱི་མདོག་ལྟར་དམར་བ་ལ་སོགས་པ་དཔེ་བྱད་བཟང་པོ་བརྒྱད་ཅུ་དང་ལྡན་པའོ། །དེ་དག་ནི་ཕོ་བྲང་ལྔས་བསྡུས་པའི་ལྷ་བརྒྱ་ལྔ་བཅུ་རྩ་བདུན་གྱི་རྩ་བའི་དཀྱིལ་འཁོར་རོ། །གཞན་ཡང་མིག་གཏི་མུག་རྡོ་རྗེ་ནས་ཡིད་བདག་མེད་མའི་བར་ནང་གི་སྐྱེ་མཆེད་དག་པ་དང༌། ལུས་ངག་ཡིད་གསུམ་ལ་རྡོ་རྗེ་མ་གསུམ་དང་ ༑ མིག་ལ་སོགས་པའི་ཕྱིའི་ཆ་ལ་བརྟེན་པའི་མིག་ཏུ་གཟུགས། གཟུགས་རྡོ་རྗེ་མ་དཀར་མོ་མེ་ལོང་འཛིན་པ། རྣ་བར་སྒྲ། སྒྲའི་རྡོ་རྗེ་མ་སྔོན་མོ་པི་ཝང་འཛིན་པ ༑ སྣར་དྲི། དྲིའི་རྡོ་རྗེ་མ་སེར་མོ་དྲིའི་དུང་ཆོས་འཛིན་པ། ལྕེར་རོ། རོའི་རྡོ་རྗེ་མ་དམར་མོ་ཞལ་ཟས་ཀྱིས་གང་བའི་སྣོད་འཛིན་པ། དཔྲལ་བར་རེག རེག་བྱ་རྡོ་རྗེ་མ་ལྗང་གུ་ན་བཟའ་འཛིན་པ། སྙིང་ག་ཆོས་ཀྱི་ཁམས། ཆོས་ཀྱི་དབྱིངས་ཕྱུག་མ་སྔོན་མོ་ཆོས་ཀྱི་འབྱུང་གནས་འཛིན་པ་བསྒོམ་མོ། །གཞན་ཡང་ལག་པ་གཡས་ པ་གཤིན་ རྗེ་གཤེད། གཡོན་པ་ཤེས་རབ ་མཐར་ བྱེད། ཁ་པདྨ་མཐར་བྱེད། གསང་གནས་བགེགས་མཐར་བྱེད། དཔུང་པ་གཡས་པ་མི་གཡོ་བ། གཡོན་པ་འདོད་པའི་རྒྱལ་པོ། རྗེ་ངར་གཡས་པ་དབྱུག་སྔོན་ཅན། གཡོན་པ་སྟོབས་པོ་ཆེ། སྤྱི་གཙུག་འཁོར་ལོས་སྒྱུར་བ། རྐང་མཐིལ་གནོད་མཛེས་རྒྱལ་པོའོ། །ལྷའི་སྐུ་དེ་དག་ཐམས་ཅད་ཀྱང་སྐུ་དབྱིབས། རྣམ་པ་བདེ་བ། རང་བཞིན་གསལ་སྟོང༌། ངོ་བོ་ཟུང་འཇུག་ཏུ་བསྒོམ་པར་བྱའོ། ། ¡Ã གཞན་ཡང་ལུས་རྩ་སྤྲུལ་པའི་སྐུ། རྩ་ཡི་གེ་ལོངས་སྤྱོད་རྫོགས་པའི་སྐུ། ཁམས་བདུད་རྩི་ཆོས་ཀྱི་སྐུ། སྙིང་པོ་ཡེ་ཤེས་རླུང་ངོ་བོ་ཉིད་ཀྱི་སྐུར་བསྒོམས་ཏེ། ( ¡¶ ཞ ¡· - གཞན་ཡང་ ་་་་་་ བསྒོམས་ཏེ། ) ཅུང་ཟད་མཉམ་པར་བཞག་གོ །དེ་ནས་དབང་གི་ལྷ་སྤྱན་དྲངས་ནས་དབང་བསྐུར་བའི་ཚེ། ལུས་ཀྱི་དཀྱིལ་འཁོར་གྱི་ལྷ་རྣམས་ལའང༌། ཕྱིའི་དཀྱིལ་འཁོར་དང་ཐབས་ཅིག་ཏུ་དབང་བསྐུར་བར་བསྒོམ་ཞིང༌། རིགས་ཀྱི་བདག་པོ་གཙོ་བོ་ལྔ་པོ་ལ་རྡོ་རྗེ་སེམས་དཔའ་དང་ ༑ ཕོ་བྲང་ལྔའི་འཁོར་རྣམས་ལ་རང་རང་གི་གཙོ་བོ་དང་སྐྱེ་མཆེད་རྣམས་ལ་རང་རང་གི་ཁ་དོག་དང་མཐུན་པའི་རིགས་བདག་དང༌།

ཁྲོ་བོ་བཅུ་ལ་སྲུང་འཁོར་གྱི་སྐབས་ནས་འབྱུང་བ་བཞིན་རིགས་ཀྱི་བདག་པོས་དབུར་བརྒྱན་པར་བསམ་མོ ༑ ༑ འདི་ནི་ཕྱིའི་མངོན་པར་རྟོགས་པ་རྒྱས་པ་དང་འབྲེལ་ ¡Ã བའི་དབང་དུ་ ( ¡¶ ལུ ¡· པར་ ) བྱས་པ་ཡིན་ལ། བདག་བསྐྱེད་དང་དཔའ་བོ་གཅིག་པ་ཙམ་ཞིག་བསྒོམས་ནས་ལུས་ཀྱི་དཀྱིལ་འཁོར་རྒྱས་པ་བསྒོམས་ཀྱང་འགལ་བ་མེད་དོ། ། ཞེས་གསུངས་ངོ༌། །དེ་ནས་ཕྱི་ནང་གི་ལྷ་ལ་དམིགས་ཏེ། སྣང་སྟོང་གི་ཏིང་ངེ་འཛིན་བསྐྱང་བའམ་བཟླས་པའི་རྣལ་འབྱོར་བྱ་ ¡Ã བ་ལ་སོགས་པའི་ ( ¡¶ ཞ ¡· བའི་ ) ཚུལ་ནི། ཕྱིའི་དཀྱིལ་འཁོར་བསྒོམ་པའི་སྐབས་སུ་བཤད་པ་ཉིད་དོ། །ནང་ལ་མཆོག་ཏུ་གཞོལ་བའི་ཕྱིར། །ནང་གི་ཚུལ་དང་རྗེས་མཐུན་པར། །ནང་གི་དཀྱིལ་འཁོར་བསྒོམ་པའི་ཚུལ། །ནང་གི་དེ་ཉིད་གཟིགས་པས་གསུངས། །ཚུལ་འདི་བརྒྱུད་པའི་མན་ངག་ལས། །རྙེད་ནས་བསྡེབས་ཏེ་ཇིམ་གྱིན་ལ། །འབུལ་གྱིས་ཉམས་སུ་བཞེས་སུ་གསོལ། །དགེ་དེས་བྱང་ཆུབ་ཐོབ་པར་ཤོག །དཔལ་ཀྱེའི་རྡོ་རྗེའི་ལུས་ཀྱི་དཀྱིལ་འཁོར་སྒོམ་པའི་ཐབས། ནང་གི་དེ་ཉིད་གསལ་བ་ཞེས་བྱ་བ་ལྕགས་ཕོ་རྟའི་ལོ་སར་པ་ཤར་བའི་ཚེ། འཕགས་པས་སྦྱར་ནས་ཇིམ་གྱིན་ལ་ཕུལ་བའོ ༑ ༑ ཡི་གེ་པ་ནི་ཨ་ཙ་རའོ།། །།༄༅། ། ( ¡¶ ཞ ¡· + ཀྱེའི་རྡོ་རྗེའི་ ) ཚོགས་འཁོར་བདུད་རྩིའི་བུམ་པ་བཞུགས། ། ༄༅། །དཔལ་ཀྱེའི་རྡོ་རྗེའི་ཚོགས་ཀྱི་འཁོར་ལོའི་ཆོ་ག་བདུད་རྩི་བུམ་པ་ཞེས་བྱ་བ། བླ་མ་དམ་པའི་ཞབས་ལ་གུས་པས་ཕྱག་འཚལ་ལོ། །ཚོགས་གཉིས་ཚོགས་རབ་རྫོགས་གྱུར་ཅིང༌། །ཡོན་ཏན་ཚོགས་ཀྱིས་ཆེ་བའི་སྐུ། །མི་ཟདའཁོར་ལོ་གསུམ་བདག་ཉིད། །འཁོར་ལོའི་འདྲེན་པར་ཕྱག་འཚལ་ལོ། །བསྐལ་པ་རྒྱ་མཚོར་འགྲུབ་དཀའ་བའི། །བསོད་ནམས་ཡེ་ཤེས་རྒྱ་མཚོའི་ཚོགས། །གང་གིས་བདེ་བླག་འགྲུབ་བྱེད་པའི། །ཚོགས་ཀྱི་འཁོར་ལོ་འདིར་བཤད་བྱ། །ཐབས་དང་ཤེས་རབ་ཚོགས་པ་ཡི། །བདེ་ཆེན་རོལ་པས་ཚོགས་གཉིས་ཀྱི། །འཁོར་ལོ་བསྐོར་ནས་རྒྱལ་བ་ཡི། །གྲོང་དུ་བགྲོད་ཕྱིར་ཚོགས་འཁོར་ལོ།

།འདི་འདྲ་དམན་པ་ཐམས་ཅད་ཀྱི། །ཡུལ་ལས་ཤིན་ཏུ་འདས་པ་སྟེ། །བདེ་བས་བྱང་ཆུབ་སྒྲུབ་བྱེད་པ། །དེ་འདྲ་རྒྱུད་ཀྱི་སྙིང་པོ་ཡིན། །དེ་ལྟ་བུའི་ཚོགས་ཀྱི་འཁོར་ལོའི་ཆོ་ག་བྱེད་པར་འདོད་པས་གནས་ཁང་དབེན་པར་ལྷའི་རྟེན་དང༌། ཆུ་བཞི། མེ་ཏོགསྤོས ༑ མར་མེ། དྲི། ཞལ་ཟས་ཏེ་ཕྱིའི་མཆོད་པ་དང༌། ཐོད་པར་ཆང་ལ་བདུད་རྩིའི་རིལ་བུ་སྦྱར་བ་ནང་གི་མཆོད་པ་དང༌། ཤས་བརྒྱན་པའི་གཏོར་མ་རྣམ་པ་གསུམ་བཤམ་ཞིང༌། རྡོ་རྗེ་དྲིལ་བུ། མཎྜལ་ལ་སོགས་པ་ཉེ་བར་མཁོ་བའི་རྫས་རྣམས་དང༌། ཤ་དང་ཆང་ལ་སོགས་པ་བཟའ་བཏུང་གྱ་ནོམ་པ་རྣམས་ལེགས་པར་ཚོགས་པར་བྱའོ། །དེ་ནས་དབང་ཐོབ་ཅིང་དམ་ཚིག་དང་ལྡན་པ་རྣམས་ཚོགས་ལ ༑ ལས་ཀྱི་སློབ་མ་གཅིག་གིས་ཕྱག་འཚལ་ནས། ཚོགས་ཀྱི་གཙོ་བོ་ལ་མཎྜལ་དང་མེ་ཏོག་དབུལ། གཞན་རྣམས་སོ་སོ་ལའང་ཕུལ་ནས། ཕྱག་འཚལ་ནས་གསོལ་བ་གདབ་པར་བྱ་སྟེ། ཀུན་བཟང་རྣམ་འཕྲུལ་མཆོད་པའི་སྤྲིན་ཕུང་གིས།། དཔའ་བོ་རྣལ་འབྱོར་མ་རྣམས་མཆོད་པ་དང༌། །ཡོན་བདག་བགེགས་ཞི་ཚོགས་གཉིས་བསག་བྱའི་ཕྱིར། །གཉིས་མེད་ཏིང་འཛིན་དག་ལ་གནས་པར་གསོལ། ། ཞེས་གསོལ་བ་གདབ། དེ་ནས་མེ་ཏོག་རྣམས་བསྡུས་ཏེ། གཙོ་བོ་ལ་དབུལ། དེས་ཀྱང་བླ་མ་ལ་ཕུལ་བར་བསམ་ཞིང༌། ཆོ་ག་ལ་འཇུག་པར་རྗེས་སུ་གནང་བའི་དོན་དུ་གསོལ་བ་བཏབ་ནས། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱ་བའི་ཕྱིར་ཚོགས་ཀྱི་འཁོར་ལོ་བྱ་སྙམ་པའི་བྱང་ཆུབ་ཀྱི་སེམས་བསྒོམ། དེ་ནས་སྭ་བྷཱ་ཝའི་སྔགས་ཀྱིས་གནས་ཁང་དེ་མི་དམིགས་པར་སྟོང་པར་བསམ། སྟོང་པའི་ངང་ལས་རིན་པོ་ཆེ་ལས་གྲུབ་པའི་ལྷའི་གཞལ་ཡས་ཁང་པའི་ནང་དུ་མཆོད་རྫས་ཐམས་ཅད་ལྷ་རྫས་ལས་གྲུབ་པས་ཡོངས་སུ་གང་བར་བསམ། ནང་གི་མཆོད་པའང་ཐོད་པ་ཆེན་པོ་ཡེ་ཤེས་ཀྱི་བདུད་རྩིས་གང་བར་བསམ་ལ་ཐམས་ཅད་ཀྱང་ཨོཾ་ཨཱཿཧཱུྃ་གི་བྱིན་གྱིས་བརླབ། དེ་ནས་ལྷའི་རྣལ་འབྱོར་ལ་འཇུག་པར་བྱ་སྟེ ༑ དེའང་ཐོག་མར་སྡིག་པ་སྦྱང་བའི་དོན་དུ།

རྡོ་རྗེ་སེམས་དཔའ་བསྒོམས་ལ་ཡི་གེ་བརྒྱ་པ་བརྗོད། བར་དུ་གཅོད་པ་ཞི་བའི་དོན་དུ། སྲུང་བའི་འཁོར་ལོ་བསྒོམ ༑ ཀྱེའི་རྡོ་རྗེའི་མངོན་པར་རྟོགས་པ་གསལ་བར་བསྒོམས་ལ། བཟླས་པ་ཅི་རིགས་པ་བྱ། དེ་ནས་ནང་མཆོད་ཀྱིས་མཆོད་པ་རྣམས་ལ་གཏོར་ལ། ཨ་མྲྀ་ཏའི་སྔགས་ཀྱིས་མ་དག་པ་བསངས། སྭ་བྷཱ་ཝའི་སྔགས་ཀྱིས་སྟོང་པར་བསམས་པའི་ངང་ལས་མཆོད་པའི་གྲངས་དང་མཉམ་པའི་ཧཱུྃ་གི་ཡི་གེ་ཞུ་བ་ལས་མཆོད་པ་རྣམས་ངོ་བོ་བཟང་ལ་རྒྱ་ཆེ་བར་བསྐྱེད་ནས། སོ་སོའི་སྔགས་དང་ཨོཾ་ཨཱཿཧཱུྃ་བརྗོད་པས་བྱིན་གྱིས་བརླབ། དེ་ནས་མདུན་བསྐྱེད་ཀྱི་དཀྱིལ་འཁོར་གསལ་གདབ་པར་བྱ་སྟེ། དེའང་རས་བྲིས་ཀྱི་དཀྱིལ་འཁོར ་སྭ་བྷཱ་ ཝའ ི་སྔགས་ ཀྱིས་སྟོང་པར་བསམས་པའི་ངང་ལས་སྐད་ཅིག་གིས། སྲུང་བའི་འཁོར་ལོའི་ནང་དུ་དུར་ཁྲོད་བརྒྱད་ཀྱིས་བསྐོར་བའི་གཞལ་ཡས་ཁང་གི་དབུས་སུ་ཀྱེའི་རྡོ་རྗེ་ལྷ་དགུའི་དཀྱིལ་འཁོར་གསལ་བར་དམིགས་ལ། མིག་ཏུ་གཏི་མུག་རྡོ་རྗེ་ ( ¡¶ ལུ ¡· + མ་ ) ལ་སོགས་པས་སྐྱེ་མཆེད་བྱིན་གྱིས་བརླབ། ཡེ་ཤེས་འཁོར་ལོ་དགུག་གཞུག་དང་དབང་བསྐུར་ནས་རིགས་ཀྱི་བདག་པོས་དབུར་བརྒྱན་པའི་བར་རང་གིས་བསྒོམས་པ་བཞིན་དུ་བྱ། དཀྱིལ་འཁོར་གྱི་གཙོ་བོའི་དབུ་རྒྱན་དང་རང་གི་བླ་མ་ཐ་མི་དད་དུ་བསམ། དཀྱིལ་འཁོར་གྱི་ཐ་མར་བླ་མ་བརྒྱུད་པ་དང་བཅས་པ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས་བསྐོར་ནས་བཞུགས་པར་བསམ། དེ་ནས་མཆོད་པ་བྱ་སྟེ། མཆོད་པ་སོ་སོ་ནམ་མཁའི་ཁམས་གང་བས་མདུན་གྱི་དཀྱིལ་འཁོར་ལ་མཆོད་པར་བསམ་ཞིང་སོ་སོའི་སྔགས་དང་ཕྱག་རྒྱས་ཕྱིའི་མཆོད་པ་དབུལ་བ་ནི་སྒྲུབ་ཐབས་བཞིན་བྱའོ། །དེ་ནས་ནང་གི་མཆོད་པ་ནི་ནང་མཆོད་གཏོར་མ་ལྟར་བྱིན་གྱིས་བརླབས་ལ། གཡོན་པའི་མཐེ་བོ་དང་སྲིན་ལག་གིས་གཏོར། འཐོར་བ་རྣམས་ཐོད་པ་བདུད་རྩིས་གང་བ་མང་པོར་གྱུར་ནས་སོ་སོ་ལ་མཆོད་པར་བསམ་ཞིང་ཐོག་མར་རང་གི་བླ་མའི་མཚན་ནས་སྨོས་ལ་དབུལ།

དེ་ནས་རྡོ་རྗེ་འཆང༌། བདག་མེད་མ། བིརྺ་པ། ནག་པོ་པ། ཌ་མ་རུ་པ། ཨ་ཝ་བྷཱུ་ ( ¡¶ ཞ ¡·¡¶ ལུ ¡· དྷུ་ ) ཏཱི་པ། ག་ཡ་དྷ་ར། རྗེ་འབྲོག་མི་ཤཱཀྱ་ཡེ་ཤེས། སེ་མཁར་ཆུང་བ། རྗེ་དགོན་པ་བ། བླ་མ་ས་སྐྱ་པ་ཆེན་པོ། སློབ་དཔོན་རིན་པོ་ཆེ། བླ་མ་རྗེ་བཙུན་པ། ཆོས་རྗེ་ ( ¡¶ ཞ ¡· + ས་སྐྱ་ ) པཎྜི་ཏ་ཞེས་རང་གི་རྩ་བའི་བླ་མའི་བར་དུ་མཚན་རྣམས་ཀྱི་མཐར་ཨོཾ་ཨཱཿ ཧཱུྃ་ཞེས་བརྗོད་ཅིང་བླ་མ་བརྒྱུད་པ་རྣམས་ལ་དབུལ། དེ་ནས་དཀྱིལ་འཁོར་གྱི་ལྷའི་སྔགས་བརྗོད་ཅིང་མདུན་བསྐྱེད་ཀྱི་དཀྱིལ་འཁོར་ལ་དབུལ། དེ་ནས་ཡི་དམ་གྱི་ལྷ་གཞན་རྣམས་དང༌། སངས་རྒྱས་དང་བྱང་ཆུབ་སེམས་དཔའ་རྣམས་ལ་འབུལ ༑ དེ་ནས་རང་གི་ལྕེ་དང་དཔྲལ་བ་མགྲིན་པ་སྙིང་ག་རྣམས་སུ་བདུད་རྩིས་རེག་ཅིང་རང་གི་ལུས་ཀྱི་ལྷ་རྣམས་མཆོད། དེ་ནས་ཤྲཱི་མ་ཧཱ་ཀཱ་ལཱ་ཡ་ཞེས་པས་ཆོས་སྐྱོང་ལ། མ་ཧཱ་ཀཱ་ལི་དེ་ཝཱི་ཨོཾ་ཨཱཿ ཧཱུྃ་ཞེས་པས་ལྷ་མོ་ལ ༑ དེ་ནས་ཡུལ་ཉི་ཤུ་རྩ་བཞིའི་དཔའ་བོ་དང་རྣལ་འབྱོར་མ་རྣམས་མཆོད་པ་བཞེས་ཨོཾ་ཨཱཿཧཱུྃ་ཞེས་པ་དང་ ༑ དུར་ཁྲོད་ཀྱི་བདག་པོ་ཕྱོགས་སྐྱོང་དང༌། ཞིང་སྐྱོང་འཁོར་དང་བཅས་པ་མཆོད་པ་བཞེས། ཨོཾ་ཨཱཿཧཱུྃ་ཞེས་བརྗོད་ཅིང་དབུལ། ལྷ་ཆེན་པོ་བརྒྱད། ཀླུ་ཆེན་པོ་བརྒྱད། ཕྱོགས་སྐྱོང་བ་བཅུ། འཇིགས་བྱེད་ཆེན་པོ་དགུ། རྒྱལ་པོ་ཆེན་པོ་བཞི། གཟའ་དགུ། རྒྱུ་སྐར་ཉི་ཤུ་རྩ་བརྒྱད་ལ་སོགས་པ་འཇིག་རྟེན་སྐྱོང་བ་ཆེན་པོ་རྣམས་མཆོད་པ་བཞེས། ཨོཾ་ཨཱཿཧཱུྃ་ཞེས་བརྗོད་ཅིང་དབུལ། དེ་ནས་གནས་བདག་གཞི་བདག་འགྲོ་བ་རིགས་དྲུག་གི་སེམས་ཅན་རྣམས་ཚིམ་པར་གྱུར་ཅིག ཨོཾ་ཨཱཿ ཧཱུྃ་ཞེས་བརྗོད་ལ་སྦྱིན་ནོ། །ནང་གི་མཆོད་པའོ། །དེ་ནས་རང་གི་སྙིང་ག་ནས་སྤྲུལ་པའི་ཡིད་ལས་བྱུང་བའི་ལྷ་མོ་བརྒྱད་ཀྱིས་མཆོད་པ་བྱ་སྟེ། དེའང་དཀར་མོ་རི་དྭགས་མཚན་མ་འཛིན་ཞེས་པ་ལ་སོགས་པ་བརྗོད་ཅིང༌། སེམས་ཀྱི་ལྷ་མོ་དེ་དག་གིས་མཆོད་པར་བསམ་མོ། །དེ་ནས་རྡོ་རྗེ་དྲིལ་བུ་འཛིན་པས་བསྟོད་པར་བྱ་སྟེ

༑ དེ་ཡང་ཁྱོད་ནི་རྣལ་འབྱོར་མ་ཚོགས་ཡོངས་སུ་བསྐོར། །ཞེས་པ་ལ་སོགས་པ་དང༌། ཐམས་ཅད་དངོས་པོའི་རང་བཞིན་མཆོག །ཅེས་པ་ལ་སོགས་པ་བརྗོད་ཅིང་དཀྱིལ་འཁོར་ཀྱི་ལྷ་ཚོགས་ལ་བསྟོད་པར་བྱའོ། །དེ་དག་ནི་མཆོད་པའོ། །དེ་ནས་གཏོར་མ་རྣམས་ནང་མཆོད་དང་ཆུ་དང་ཆང་གི་སྦྱངས་ནས། དང་པོ་མངོན་རྟོགས་ནས་འབྱུང་བ་བཞིན་ཀྱེའི་རྡོ་རྗེར་གཏོར་མ་དབུལ། གཉིས་པ་ཆོས་སྐྱོང་ལ་དབུལ ༑ གསུམ་པ་མཁའ་འགྲོ་སྤྱི་གཏོར་གྱིས་དབུལ། དེ་ནས་བཟའ་བཏུང་གི་ཚོགས་རྣམས་ལྷན་ཅིག་བསགས་ལ། ནང་མཆོད་ཀྱིས་གཏོར་ནས་བསང་བ་དང་སྦྱང་བ་དང་བྱིན་གྱིས་བརླབ་པ་གཏོར་མ་རྒྱས་པ་ལྟར་བྱས། ཡང་ནང་མཆོད་བླུགས་ཤིང་གཏོར་བས་ཐམས་ཅད་ཡེ་ཤེས་ཀྱི་བདུད་རྩིའི་རང་བཞིན་དུ་རོ་གཅིག་པར་བསམ་ལ། ཨོཾ་ཨཱཿཧཱུྃ་ཞེས་པ་དང་ཧ་ཧོ་ཧྲཱིཿཞེས་ཡང་ཡང་བརྗོད་ནས་བྱིན་གྱིས་བརླབ་བོ། དེ་ནས་ཐོག་མར་མ་ད་ནའི་ཕུད་བླ་མ་དང་དཀྱིལ་འཁོར་དང་དཔའ་བོ་དང་རྣལ་འབྱོར་མའི་ཚོགས་ལ་དབུལ། དེ་ནས་བ་ལ་ལ་སོགས་པ་བཟའ་བའི་ཕུད་དབུལ། དེའང་ཨ་ཧོ་སུ་ཁ་ཞེས་བརྗོད། དེ་ནས་གཏོར་མ་ལ་མ་ད་ན་དང་བ་ལ་དབུལ་ཞིང༌། སོ་སོའི་སྔགས་ཀྱིས་བསྟབས་སོ། །དེའི་རྗེས་སུ་ལས་ཀྱི་སློབ་མ་གཅིག་གིས་ཚོགས་ཀྱི་གཙོ་བོ་ལ་ཕྱག་འཚལ་ནས། རྣམ་ལྔ་འདོད་པ་བསྐོར་བའི་ཕྱག་རྒྱ་བྱ་ཞིང༌། འདིར་ནི་ཆོས་རྣམས་བཟང་པོ་ལྟོས།། འདུ་བ་རྣམས་ལ་ཐེ་ཚོམ་མེད། །བྲམ་ཟེ་ཁྱི་དང་གདོལ་པ་ཡང༌། །རང་བཞིན་གཅིག་པ་ཉིད་དུ་བཞེས། །ཨ་ཧོ་སུ་ཁ་ཞེས་བརྗོད་ནས་མ་ད་ན་དབུལ། ལེན་པ་པོས་ཀྱང་ཕྱག་རྒྱ་བྱ་ཞིང༌། བདེ་གཤེགས་ཆོས་ལ་རིན་ཐང་མེད། །འདོད་ཆགས་ལ་སོགས་དྲི་མ་སྤངས། །གཟུང་དང་འཛིན་པ་དང་བྲལ་བ། །དེ་བཞིན་ཉིད་ལ་གུས་ཕྱག་འཚལ། །ཨ་ཧོ་སུ་ཁ་ཞེས་བརྗོད་ཅིང་བླང༌། དེ་ནས་གཞན་རྣམས་ལའང་དེ་བཞིན་དུ་དྲང་ཞིང་བླང་ངོ༌། །དེ་བཞིན་དུ་ཟས་གཞན་རྣམས་ཀྱང༌། ཨ་ཧོ་སུ་ཁ་ཞེས་བརྗོད་ཅིང་དྲང༌། ལེན་པ་པོས་ཀྱང་ཨ་ཧོ་སུ་ཁ་ཞེས་བརྗོད་ཅིང་བླང་ངོ་

༑ ༑ དེ་ནས་ནང་མཆོད་ཀྱི་མཆོད་པའི་སྐབས་བཞིན་དུ་ཕུད་ཀྱིས་མཆོད། དེ་ནས་རང་གི་ལྟེ་བའི་ནང་དུ་གཏུམ་མོའི་མེ་སྤར་བས་ལུས་གང༌། སྙིང་གར་ལྷ་དགུའི་དཀྱིལ་འཁོར་གྱི་འཁོར་ལོ་བླ་མ་དང་བཅས་པ། ལྟེ་བར་འབྱུང་པོའི་ཚོགས་རྣམས་བསམས་ནས། དེ་རྣམས་ཡེ་ཤེས་ཀྱི་བདུད་རྩིས་མཆོད་པའི་བསམ་པས་ལོངས་སྤྱད། ལས་ཀྱི་སློབ་མས་དམ་ཚིག་མ་ཐོབ་ཀྱི་བར་ལ་གཞན་རྣམས་ཀྱིས་སྣོད་ཐང་ལ་མི་བཞག ཚོགས་ཀྱི་གཙོ་བོས་ལོངས་མ་སྤྱད་པར་གཞན་རྣམས་ལོངས་མི་སྤྱད། ཚོགས་འཁོར་མ་ཚར་གྱི་བར་ལ་སྣོད་སྟོང་པར་མི་བཞག དེར་འདུས་པའི་གང་ཟག་རྣམས་ལ་བཟང་ངན་དང༌། བྱིན་གྱིས་བརླབས་པའི་བཟའ་གཏུང་ལ་གཙང་མི་གཙང་གི་རྣམ་རྟོག་མི་བྱ། རབ་ཏུ་མྱོས་པའི་ཆང་མི་བཏུང༌། ཆགས་སྡང་གི་གཏམ་མི་བྱ། ཁ་ཤགས་དང་རྩོད་པ་མི་བྱ། ཁ་ཟས་ལ་བདུད་རྩིའི་འདུ་ཤེས་དང༌། རང་ལ་དཀྱིལ་འཁོར་གྱི་ ( ¡¶ ཞ ¡· + ལྷའི་ ) འདུ་ཤེས་དང༌། ལོངས་སྤྱད་པ་ལ་ལྷ་མཆོད་པའི་འདུ་ཤེས་ཡང་དང་ཡང་དུ་གསལ་གདབ་ཅིང༌། ཐམས་ཅད་འཁོར་གསུམ་ཡོངས་སུ་དག་པར་དྲན་པར་བྱའོ། །ཡོ་བྱད་རྣམས་ལ་བརྡའི་མིང་ནས་སྨོས་པར་བྱ་སྟེ། ཆང་ལ་མ་ད་ན། ཤ་ལ་བ་ལ། ཁ་ཟས་ལ་ཀྲི་པི་ཏ། ཐུག་པ་ལ་མ་ལ་ཏིནྡྷ་ནཾ། སྣོད་ལ་པདྨ་བྷཉྫ་ན། ཞེས་བརྗོད་ཀྱི་ཕལ་པའི་སྐད་ཀྱིས་མི་བརྗོད། གོ་སྐབས་ཡོད་ཅིང་སེམས་སྤྲོ་ན་གླུ་དང་གར་གྱིས་ལྷ་དང་བླ་མར་མཆོད ༑ ལྷག་མ་མ་བསྡུས་ཀྱི་བར་དུ་མི་འགྲོ། འགྲོ་དགོས་ན་བླ་མའམ་གྲོགས་ལ་དྲིས་ལ། ཡང་ནང་དུ་འཇུག བྱིན་གྱིས་བརླབས་པའི་ཁ་ཟས་དབང་མ་ཐོབ་པ་ལ་མི་སྦྱིན། གལ་ཏེ་སྟེར་དགོས་ན་ལྷག་གཏོར་གྱི་སྔགས་ཀྱིས་ལྷག་མ་ལ་དབང་བའི་འབྱུང་པོ་ལ་བསྔོས་ལ་སྦྱིན། དེ་ལྟར་བཟའ་བཏུང་གིས་ཚིམ་པ་དང༌། སྙིང་གར་མ་ད་ནའི་ཐིག་ལེ་བྱས་ལ་ཧེ་རུ་ཀ་ཡབ་ཡུམ་དུ་གསལ་བར་དམིགས་ནས། སྙོམས་པར་ཞུགས་པས་བདེ་བ་ཆེན་པོས་ལུས་ཀྱི་ལྷ་རྣམས་མཆོད་པར་བསམ་ཞིང་བདེ་བ་བསྒོམ་མོ། །དེ་ནས་ལྷག་མ་རྣམས་བསྡུས་ལ་ཚོགས་ཀྱི་གཙོ་བོའི་མདུན་དུ་བཞག་ནས།

མ་ད་ནའི་ཁ་ཕྲུ་འབར་བའི་ཕྱག་རྒྱ་བྱས་པའི་ནང་ནས་བྷྲཱུཾ་ཞེས་བརྗོད་ལ་གཏོར་བས་ཨོཾ་ཨཱཿཧཱུྃ་གིས་བདུད་རྩིར་བྱིན་གྱིས་བརླབས་ནས། ལྷག་མ་ལ་དབང་བའི་འབྱུང་པོ་རྣམས་ལ་མངོན་སུམ་ལྟར་དམིགས་ལ་དེ་རྣམས་ལ་སྦྱིན་པར་བསམ་ཞིང་ཨོཾ་ཨ་ཀཱ་རོའི་སྔགས་གསུམ་མམ་བདུན་གྱི་མཐར། ཨོཾ་ཨུཙྪིཥྟ་བ་ལིནྟ་ ¡Ã བྷཀྵ་སཱི་ ( ¡¶ ལུ ¡· བྷཀྵི་ ) སྭཱ་ཧཱ་ཞེས་གསུམ་མམ་ལྔས་བསྔོས་པས་འབྱུང་པོ་རྣམས་ཚིམ་པར་བསམ། དེ་ནས་འཁའ་འགྲོ་རྣམས་མཉེས་ཤིང་དངོས་གྲུབ་བླང་བ་དང་བྱིན་དབབ་པའི་དོན་དུ་རྡོ་རྗེ་དྲིལ་བུ་འཛིན་པས། ཀོལླ་ཨི་རེ ཨ་བོ་ལ། མུམྨུ་ཎི་རེ་ཀཀྐོ་ལཱ། གྷ་ཎེ་ཀྲྀ་པི་ཊ་ཧོ་བཱཛྫ་ཨི། ཀཱ་རུ་ཎེ་ཀི་ཨ་ཨི་ན་རོ་ལཱ ༑ ཏ་ཧིཾ་བ་ལ་ཁཱཛྫཱ་ཨི། གཱ་ཌྷེཾ་མ་ཨ་ཎཱ་པིཛྫཱ་ ( ¡¶ ཞ ¡·¡¶ ལུ ¡· + ཨ་ ) ཨི། ཧ་ལེ་ཀཱ་ལིཉྫ་ར་པཱ་ཎི་ཨ་ཨི། དུནྡུ་ར་བཱི་ཛྫ་ཨ་ཨི། ཙ་ཨུ་ས་མ་ཀཙྪུ་རཱི་སིཧླཱ། ཀཱཔྤུ་ར་ལཱ་ཨི་ཨ་ཨི ༑ མཱ་ལ་ཨིནྡྷ་ཎ་སཱ་ལིཉྫ། ཏ་ཧིཾ་བྷ་རུ་ཁཱ་ཨི་ཨ་ཨི། ཕྲེཾ་ཁ་ཎ་ཁ་ཊ་ཀ་རནྟེ། ཤུདྡྷ་ཨ་ཤུདྡྷ་ན་མུ་ཎི་ཨ་ཨི། ནི་རཱཾ་སུ་ཨཾ་གེ་ཙ་ཌཱ་ཝི། ཏ་ཧིཾ་ཛ་ས་རཱ་ཝ་པ་ཎི་ཨ་ཨི། མ་ལ་ཨ་ཛེ་ཀུནྡུ་རུ་བཱ་ཊཱ་ཨི། ཌིནྜི་མ་ཏ་ཧིནྣ་བཱཛྫི་ཨ་ཨི། ཞེས་རྡོ་རྗེའི་གླུ་བླང་ངོ༌། ། དེ་ནས་ཕུན་སུམ་ཚོགས་པ་མངའ་བ་གསེར་གྱི་རི་བོ་འདྲ། །ཞེས་པ་ལ་སོགས་པ་རྒྱས་པའི་མཐར། ཉིན་མོ་བདེ་ལེགས་མཚན་བདེ་ལེགས། །ཉི་མའི་གུང་ལ་བདེ་ལེགས་ཤིང༌། །ཉིན་མཚན་རྟག་ཏུ་བདེ་ལེགས་པ། །དཀོན་མཆོག་གསུམ་གྱིས་དེང་འདིར་སྩོལ། །བདག་ཅག་འཁོར་དང་བཅས་པ་ཐམས་ཅད་མི་མཐུན་པའི་ ཕྱོགས་ ¡Ã ཐམས་ཅད་ལས། ( ¡¶ ལུ ¡· - ཐམས་ཅད་ལས ། ) ཕྱོགས་ ( ¡¶ ལུ ¡· + དང་ ) དུས་ཀུན་དུ་རྒྱལ་བར་གྱུར་ཅིག་ཅེས་བཀྲ་ཤིས་བརྗོད་དོ། །དེ་ནས་མདུན་བསྐྱེད་ཀྱི་དཀྱིལ་འཁོར་ལ་དངོས་གྲུབ་བླང་བའི་བསམ་པས་བདག་གི་ཕྱི་ནང་གི་བར་ཆད་ཐམས ་ཅད་ ཞི་བ་དང༌། བསམ་པ་ཐམས་ཅད་ཆོས ་བཞིན་ དུ ་འགྲུབ་ པ་དང༌། མཐར་ཐུག་མཆོག་གི་དངོས་གྲུབ་མྱུར་དུ་ཐོབ་པ་དང༌།

འཇིག་རྟེན་དང་འཇིག་རྟེན་ལས་འདས་པའི་དངོས་གྲུབ་ཐམས་ཅད་བདག་ལ་སྩལ་དུ་གསོལ་ཞེས་པ་དང༌། གཞན་ཡང་འདོད་པའི་དོན་གང་ཡིན་པ་གསོལ་བ་གདབ་བོ། །དེ་ནས་ཆོ་ག་ལྷག་ཆད་ཁ་བསྐང་བའི་དོན་དུ་ཡི་གེ་བརྒྱ་པ་དང༌། མ་འབྱོར་པ་དང་ཉམས་པ་དང༌། །གང་ཡང་བདག་རྨོངས་བློ་ཡིས་ནི། །བགྱིས་པ་དང་ནི་བགྱིད་སྩལ་བ། །དེ་ཀུན་མགོན་པོས་བཟོད་པར་མཛོད། །ཅེས་བརྗོད་ནས་ཡོ་བྱད་དམན་པ་དང༌། ཆོ་ག་ལྷག་ཆད་བཟོད་པར་གསོལ་ཞེས་བརྗོད་དོ། །དེ་ནས་ལས་བསགས་པ་འབྲས་བུ་དང་ལྡན་པར་བྱ་བའི་དོན་དུ་བསྔོ་བ་ནི། ཐལ་མོ་སྦྱར་ནས་དོན་བསམ་ཞིང༌། །རིགས་སུ་སྐྱེ་དང་དམ་ཚིག་ཅན། །ཞེས་པ་ལ་སོགས་པའི་མཐར། སེམས་ཅན་ཐམས་ཅད་བདེ་གྱུར་ཅིག །སེམས་ཅན་ཐམས་ཅད་སྐྱོན་མེད་པར། །གང་གི་ལམ་གྱིས་གྲོལ་འགྱུར་བ། །དེས་ནི་སངས་རྒྱས་ཉིད་ཐོབ་ཤོག །གནས་སྐབས་སུ་ཚེ་རིང་བ་དང་ནད་མེད་པ་དང་བར་ཆད་ཞི་བ་དང་བསམ་པ་ཐམས་ཅད་ཆོས་བཞིན་དུ་འགྲུབ་པ་དང་ཤིན་ཏུ་བཀྲ་ཤིས་པར་གྱུར་ཅིག་ཅེས་སྨོན་ལམ་གདབ་བོ། །དེ་ནས་རས་བྲིས་ཀྱི་དཀྱིལ་འཁོར་ལ་སོགས་པ། དངོས་སུ་ཡོད་ན་གཤེགས་སུ་གསོལ་མི་དགོས། གཏོར་མའི་མགྲོན་གཤེགས་སུ་གསོལ། མེད་ན་མདུན་བསྐྱེད་དང་བཅས་པ་གཤེགས་སུ་གསོལ། ཨོཾ་ཁྱེད་ཀྱིས་སེམས་ཅན་དོན་ཀུན་མཛོད། །རྗེས་སུ་མཐུན་པའི་དངོས་གྲུབ་སྩོལ། །སངས་རྒྱས་ཡུལ་དུ་གཤེགས་ནས་ཀྱང༌། །སླར་ཡང་འབྱོན་པར་མཛད་དུ་གསོལ། །ཡི་གེ་བརྒྱ་པའི་མཐར་ཨོཾ་ ( ¡¶ ཞ ¡· - ཨོཾ་ ) བཛྲ་མུཿ ཞེས་བརྗོད་དེ་རང་གི་གནས་སུ་ ¡Ã གཤེགས་སུ་ ( ¡¶ ཞ ¡· - གཤེགས་སུ་ ) གསོལ་བར་བསམ་མོ། །དམ་ཚིག་པ་རྣམས། ཛཿཧཱུྃ་བཾ་ཧོཿས་བདག་ལ་བསྡུའོ། །དེ་ནས་གྲིབ་གནོན་གྱིས ་གདོན་ མི་འབྱུང་བར་བྱ་བའི་དོན་དུ་གཏོར་མ་ལ ་དཔལ་ འབར་བཙུགས་ཏེ ༑ དྲག་པོའི་སྔགས་བརྗོད་ཅིང༌། རོལ་མོའི་སྒྲ་དང་བཅས་པས། གཏོར་མ་ས་གཙང་སར་གཏང༌། དེ་ནས་རང་གི་དཔྲལ་བ། མགྲིན་པ། སྙིང་ག་གསུམ་དུ། ཨོཾ་ཨཱཿཧཱུྃ་གསུམ་བརྗོད་ཅིང་བསམས་ལ་བདག་ཉིད་བསྲུང༌།

ལས་ཀྱི་རྗེས་མི་མངོན་པར་བསྡུའོ། །དེ་ལྟར་ཚོགས་ཀྱི་འཁོར་ལོ་བྱས་པའི་ཕན་ཡོན་ནི། འཇིག་རྟེན་དང་འཇིག་རྟེན་ལས་འདས་པའི་ལྷ་རྣམས་མཉེས་ནས་མཆོག་དང་ཐུན་མོང་གི་དངོས་གྲུབ་གནང་བར་འགྱུར་བ་དང༌། ཡན་ལག་ ¡Ã གི་དམ་ཚིག་གི་ ( ¡¶ ཞ ¡· ¡¶ ལུ ¡· - གི་དམ་ཚིག་གི་ ) ཉེས་པ་རྣམས་འདག་པ་དང༌། མཁའ་འགྲོ་དང་ཆོས་སྐྱོང་གི་ཐུགས་དང་འགལ་བ་རྣམས་ཞི་ཞིང་མཉེས་པར་འགྱུར་བ་དང༌། བདག་ཉིད་ཀྱི་རིམ་པ་གཉིས་ཀྱི་ཏིང་ངེ་འཛིན་བརྟན་པར་བྱེད་ཅིང༌། བསོད་ནམས་དང་ཡེ་ཤེས་ཀྱི་ཚོགས་གཉིས་རྫོགས་པར་བྱེད་དེ། མདོར་ན་གནས་སྐབས་སུ་བར་ཆད་ཞི་བ་དང་ ༑ བསམ་པ་ཐམས་ཅད་འགྲུབ་པ་དང༌། མཐར་ཐུག་རྫོགས་པའི་སངས་རྒྱས་ཐོབ་པའི་རྒྱུར་འགྱུར་རོ། །སེམས་དང་ལུས་གཉིས་སྐུ་གཉིས་སུ། །གདོད་ནས་ལྷུན་གྱིས་གྲུབ་པའི་དོན། །དབང་དང་ལམ་གྱིས་གསལ་བྱས་པ། །མཆོད་པའི་ཡུལ་ནི་བླ་ན་མེད། །རྙེད་སླ་ནུས་ལྡན་རྒྱལ་བ་ཡི། །རིགས་དང་ཉེར་འབྲེལ་རྟོག་འཇོམས་པས། །སྟོབས་ལྔ་མི་འཆི་བཅུ་ཕྱེད་དང༌། །ཆང་ནི་མཆོད་རྫས་བླ་ན་མེད ༑ ༑ རྣམ་གཡེང་རྣམ་པར་ཞི་འགྱུར་ཞིང༌། །ལྷ་ཡི་ཚོགས་ཀྱང་འདུ་བ་དང༌། ། དབེན་ཞིང་ཏིང་འཛིན་དག་ཀྱང་གསལ། །དེ་ཕྱིར་མཚན་མོ་བླ་མེད་དུས། །དཀའ་སྤྱད་གདུང་བའི་སྡུག་བསྔལ་མེད། །དེ་ཉིད་ཤེས་ཕྱིར་སྡང་ཞེན་བྲལ། །ལོངས་སྤྱོད་བདེ་བས་ཡེ་ཤེས་བསྐྱེད། །སྤྱོད་པ་འདི་འདྲ་བླ་ན་མེད། །ཇི་ལྟར་དུག་དང་དེ་བཞིན་མཚོན། །རྒྱལ་པོའི་སྟོབས་དང་ཆུ་ལ་ལྕགས། །དེ་བཞིན་དེ་ནི་མེ་ལ་རླུང༌།། ཕན་གནོད་ཇི་ལྟར་བྱེད་པ་ལྟར། །གང་ཞིག་གང་གིས་གང་ ( ¡¶ ཞ ¡· རླུང་ ) འཆིང་བ།། དེ་ཡི་དེ་ཉིད་ཡོངས་ཤེས་ན། །དེ་ཉིད་ཀྱིས་དེ་གྲོལ་བར་བྱེད། །གང་ཕྱིར་སེམས་ཉིད་གཙོ་བོའི་ཕྱིར། །གསང་བའི་ཚུལ་ཆེན་བླ་ན་མེད། །ཀློག་དང་སྒྲུབ་པ་མང་མོད་ཀྱི། །རིགས་པས་གྲུབ་པའི་སྒྲུབ་པ་ནི། །སྨྲ་བ་གཞན་སུ་ཡིན་པ་སྨྲོས། །དེ་ཕྱིར་ཡང་དག་ལམ་བསྟེན་ནས། །ཡང་དག་གྲུབ་པར་བསྒྲུབ་འདོད་པས།

།ལུང་དང་རིགས་པ་ཡང་དག་པར། །རྟོགས་པའི་ཡང་དག་བཤེས་གཉེན་བསྟེན། ། རིགས་གཟུགས་དཔལ་འབྱོར་ཕུན་ཚོགས་ཤིང༌། །དད་དང་ཤེས་རབ་ཕུལ་བྱུང་བ ༑ ༑ ལྷ་སྲས་ཇིམ་གྱིམ་གསུང་གིས་ནི། །ཡང་དང་ཡང་དུ་རབ་བསྐུལ་བས། ། ཟབ་ཡངས་རྒྱུད་སྡེ་རྒྱ་མཚོའི་དོན། །རྣམ་དཔྱོད་སྲུབ་ཤིང་གིས་བསྲུབས་ནས། ། ཚོགས་ཀྱི་འཁོར་ལོའི་ཆོ་ག་ཡི། །བདུད་རྩིའི་བུམ་པ་བདག་གིས་བསྒྲུབས། །དགེ་བ་དེ་ཡིས་འགྲོ་ཀུན་གྱིས། །བདུད་རྩི་འདི་ནི་ལེགས་མྱངས་ནས། །སྲིད་པའི་ཟུག་རྔུ་ལེགས་བྱང་སྟེ། །འཆི་མེད་དམ་པ་ཐོབ་པར་ཤོག །དཔལ་ཀྱེའི་རྡོ་རྗེའི་ཚོགས་ཀྱི་འཁོར་ལོའི་ཆོ་ག་བདུད་རྩིའི་བུམ་པ་ཞཻས་བྱ་བ། བླ་མ་ཆོས་ཀྱི་རྗེ་དཔལ་ལྡན་ས་སྐྱ་པཎྜི་ཏ་ཆེན་པོའ ི་ཞབས་ ཀྱི་རྡུལ་སྤྱི་བོས་ལེན་པ། འཕགས་པའི་མིང་དང་ལྡན་པས ༑ ས་ཕོ་རྟའི་ལོ་སྨིན་དྲུག་ཟླ་བའི་ཚེས་ཉི་ཤུ་ལྔ་ལ་རྒྱལ་བུ་བྱང་ཆུབ་སེམས་དཔའི་ཕོ་བྲང་ཆེན་པོར་སྦྱར་བ་རྫོགས་སོ།། །།༄༅། །དེའི་ལུང་སྦྱོར་བཞུགས། ། ༄༅། །འདིས་ནི་རྡོ་རྗེ་མཉེས་པར་འགྱུར། །ཡེ་ཤེས་མེ་ཡིས་རབ་དགྱེས་བྱ ༑ ༑ རྒྱལ་བ་ཕན་པ་མཉེས་པ་དང༌། །གསེར་གྱི་མངའ་བདག་མཉེས་པ་དང༌། ། པདྨ་གར་དབང་མཉེས་པ་དང༌། །ལྕགས་མཆོག་དབང་པོ་མཉེས་པ་དང༌། ། ཚངས་པ་བརྒྱ་བྱིན་དབང་ཆེན་དང༌། ཁྱབ་འཇུག་རླུང་དང་མེ་ཆེན་དང༌། །ཐོད་ལྡན་ཉིད་དང་འདོད་ལྷ་དང༌། །ཟླ་བ་ཉི་མ་གདོན་གཞན་དང༌། །ས་ནི་ཞགས་པ་འཛིན་པ་དང༌། །ལུས་ངན་དེ་བཞིན་མཚམས་སྐྱོང་དང༌། །ཆོས་རྒྱལ་དང་ནི་ཀླུ་དང་ནི། །དྲི་ཟ་ལྷ་མིན་མིའམ་ཅི། །སུམ་སུ་རྩ་གསུམ་གནས་པའི་ལྷ། །འོག་མིན་དུ་ནི་གནས་པ་དང༌། །གང་ཞིག་རྒྱལ་ཆེན་གནས་པ་དང༌། །གཞན་འཕྲུལ་དབང་སྒྱུར་ཉིད་དང་ནི། །འཕྲུལ་དགའ་ཡི་ནི་ལྷ་རྣམས་དང༌། །གང་ཞིག་དག་པའི་གནས་སོན་དང༌། །འོད་ཟེར་འཇིག་རྟེན་ཁམས་གནས་དང༌། །མི་མཇེད་ཁམས་གསུམ་གནས་པ་དང༌། །སྣོད་དང་སེམས་ཅན་འཇིག་རྟེན་དང༌། །ལྕུག་མའི་ཚོགས་དང་རྩྭ་སོགས་དང༌། །གང་ཞིག་རབ་དགའི་སར་གནས་དང༌།

།ཕ་རོལ་དྲི་མེད་གང་ཕྱིན་དང༌། །འོད་འཕྲོ་ཅན་དུ་གནས་པ་དང༌། །མི་གཡོའི་གནས་སུ་བྱས་པ་དང༌། །གང་ཞིག་ཆོས་སྤྲིན་རྗེས་སོང་དང༌། །གང་ཞིག་སྦྱང་དཀར་སོན་པ་དང་ ༑ ༑ གང་ཞིག་རིང་སོང་ཐོབ་པ་དང༌། །འོད་བྱེད་དུ་ནི་གནས་པ་སྟེ། །ས་བཅུའི་དབང་ཕྱུག་མགོན་པོ་དང༌། །འཕགས་པའི་གང་ཟག་བརྒྱད་པོ་དང༌། ། རྫོགས་སངས་རྒྱས་དང་ཉན་ཐོས་ཉིད། །རྭ་ནི་རལ་གྲིའི་གཟུགས་ཅན་དང༌། ། དམྱལ་བ་ཡི་དྭགས་བྱོལ་སོང་དང༌། །ལྷ་དང་ལྷ་མིན་མི་རྣམས་ནི། །སྦྱིན་སྲེག་ཆོ་གས་དགྱེས་པ་ཉིད། །དེ་ཉིད་ཚོགས་ཀྱི་དཀྱིལ་འཁོར་ལོ། །བསོད་ནམས་དང་ཡེ་ཤེས་ཀྱི་ཚོགས་རྒྱ་མཚོ་རྡོ་རྗེ་ཞེས་བྱ་བའི་ཏིང་ངེ་འཛིན་ཏོ། །ཞེས་རྡོ་རྗེ་གུར་ལས་གསུངས་སོ།། །།༄༅། །ཚོགས་འཁོར་བསྡུས་པ་བཞུགས། ། ༄༅། །བླ་མ་དམ་པའི་ཞབས་ལ་ ( ¡¶ ཞ ¡·¡¶ ལུ ¡· + གུས་པས་ ) ཕྱག་འཚལ་ལོ ༑ ༑ ཚོགས་གཉིས་རྒྱ་མཚོའི་དཔལ་ལས་འཁྲུངས་གྱུར་པའི། །ཟག་མེད་ཡེ་ཤེས་ཟབ་ཡངས་གངས་ཅན་མཚོ། །ཡོན་ཏན་མི་ཟད་རིན་ཆེན་གཏེར་འཛིན་པ།། རྡོ་རྗེ་འཆང་ཆེན་བླ་མའི་ཞབས་ལ་འདུད། །བདེ་བས་སྡུག་བསྔལ་མ་ལུས་དཔྱིས་འབྱིན་ཅིང༌། །དངོས་གྲུབ་རྒྱ་མཚོའི་དཔལ་འབྱོར་ཐོབ་བྱེད་པ། །ཚོགས་ཀྱི་འཁོར་ལོའི་ཆོ་ག་དོན་གཉེར་བའི། །སྐྱེ་བོ་སྐལ་ལྡན་རྣམས་ལ་བཤད་པར་བྱ། ། ཚོགས་ཀྱི་འཁོར་ལོ་བྱེད་པར་འདོད་པས། མཆོད་པ་དང༌། གཏོར་མ་དང༌། ཚོགས་ཀྱི་ཡོ་བྱད་རྣམས་བཤམས་ལ། ལྷའི་རྣལ་འབྱོར་ལ་གནས་པར་གསོལ་བ་བཏབ་ནས། ཡི་གེ་བརྒྱ་པས་རྒྱུད་སྦྱང༌། སྲུང་བའི་འཁོར་ལོ་སྔོན་དུ་འགྲོ་བའི་ཀྱེ་རྡོ་རྗེ་བསྒོམས་ནས། སྔགས་ཀྱི་བཟླས་པ་གང་གྲུབ་པ་བྱ། དེ་ནས་མཆོད་པ་རྣམས་ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་ཧཱུྃ་ལས་ལྷ་ཡི་མཆོད་རྫས་ངོ་བོ་བཟང་ཞིང་རྒྱ་ཆེ་བར་བསྐྱེད་ནས་སོ་སོའི་སྔགས་ཀྱི་བྱིན་གྱིས་བརླབ ༑ དེ་ནས་མདུན་གྱི་ནམ་མཁར་དངོས་སུ་རྟེན་ཡོད་པའམ་མེད་ཀྱང་རུང་སྟེ། རང་གིས་བསྒོམས་པ་ལྟར་བསྐྱེད།

ཡེ་ཤེས་པ་དང་གཉིས་སུ་མེད་པར་བསྟིམ། དབང་བསྐུར་ནས་རིགས་ཀྱི་བདག་པོའི་རྒྱས་གདབ། དེའི་མཐའ་མར་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་ཡོངས་སུ་བསྐོར་བར་བསམ། དེ་ལ་ཐོག་མར་ཕྱིའ ི་མཆོད་ པར་བྱ་སྟེ། ངག་ཏུ། དྲི་མེད་ཡིད་དུ་འོང་བ་ཡི། །ལྷ ་རྫས་ དམ་པའི་ཞབས་བསིལ་འདི། །བཅོམ་ལྡན་འཁོར་དང་བཅས་ལ་འབུལ། །བཞེས་ནས་བདག་ལ་དགྱེས་པར་མཛོད། །ཨོཾ་བྷ་ག་ཝཱན། མ་ཧཱ་ཀཱ་རུ་ཎི་ཀ་ ( ¡¶ ཞ ¡· - ཀ་ ) ཧེ་བཛྲ་ས་པ་རི་ཝཱ་ར་ནི་རི་ཏེ་ཨཱཿཧཱུྃ། ( ¡¶ ཞ ¡· - ཧཱུྃ། ) དེ་བཞིན་དུ་ཞལ་བསིལ། ནི་ཝི་ཏེ་ཨཱཿཧཱུྃ། འཐོར་འཐུང༌། སརྦ་སཾ་ཤོ་དྷ་ནི་ཨཱཿཧཱུྃ། མཆོད་ཡོན། ཛཿ ཧཱུྃ་བཾ་ཧོཿ ཁྃ་རྃ་ཨཱཿཧཱུྃ་ཞེས་པ་རྣམས་ཀྱིས་ཆུ་རྣམས་དབུལ། དེ་ནས། མེ་ཏོག་འདི་ནི་བཟང་ཞིང་དགེ ༑ དག་པའི་སྐྱེ་གནས་ལས་དག་པ། །བདག་ནི་དད་པས་འབུལ ་ལགས་ ཀྱིས།། བཞེས་ནས་བདག་ལ་དགྱེས་པར་མཛོད། །ཨོཾ་བྷ་ག་ཝཱན། ལ་སོགས་པའི་མཐར། བཛྲ་པུཥྤེ་ཨཱཿཧཱུྃ་གིས་མེ་ཏོག་དབུལ། ཚལ་དག་རོ་ནི་ཕན་པ་དང༌། །གང་ཞིག་དྲི་དང་བདུག་སྤོས་མཆོག །བདག་ནི་དད་པས་འབུལ་ལགས་ཀྱིས། །བཞེས་ནས་བདག་ལ་དགྱེས་པར་མཛོད། །བཛྲ་དྷཱུཔྤེ་ཨཱཿཧཱུྃ་གིས་བདུག་སྤོས་དབུལ། སྲིན་པོ་འཇོམས་ཤིང་དག་བྱེད་པ། །དགེ་ཞིང་མུན་པ་རྣམས་སེལ་བ། །བདག་ནི་དད་པས་འབུལ་ལགས་ཀྱིས། །བཞེས་ནས་བདག་ལ་དགྱེས་པར་མཛོད། །བཛྲ་ཨཱ་ལོ་ཀེ་ཨཱཿཧཱུྃ་གིས་མར་མེ་དབུལ། འདི་ནི་དྲི་བཟང་དགེ་བ་སྟེ། །དག་པའི་སྐྱེ་གནས་ལས་དག་པ། །བདག་ནི་དད་པས་འབུལ་ལགས་ཀྱིས། །བཞེས་ནས་བདག་ལ་དགྱེས་པར་མཛོད། །བཛྲ་གནྡྷེ་ཨཱཿཧཱུྃ་གིས་དྲི་ཆབ་ ( ¡¶ ཞ ¡·¡¶ ལུ ¡· - ཆབ་ ) དབུལ ༑ སྨན་རྣམས་བཅུད་གཙང་ཡི་གར་འོང༌། །སྔགས་ཀྱི་ཞལ་ཟས་བཤོས་འདི་དག །བདག་ནི་དད་པས་འབུལ་ལགས་ཀྱིས། །བཞེས་ནས་བདག་ལ་དགྱེས་པར་མཛོད། །བཛྲ་ནཻཝེ་དྱེ་ཨཱཿཧཱུྃ་གིས་ཞལ་ཟས་དབུལ། དྲི་མེད་ཡིད་དུ་འོང་བ་ཡི། །ལྷ་རྫས་དམ་པའི་རོལ་མོ་འདི། །བདག་ནི་དད་པས་འབུལ་ལགས་ཀྱིས ༑ ༑ བཞེས་ནས

་བདག་ ལ་དགྱེས་པར་མཛོད། །ཨོཾ་བཛྲ ་གྷཎྜེ་ ར་ ¡Ã ཎི་ཏ ( ¡¶ ཞ ¡·¡¶ ལུ ¡· ན ) ། པྲ་ར་ཎི་ཏ ( ¡¶ ཞ ¡· ན ) ། སཾ་པྲ་ར་ཎི་ཏ། སརྦ་བུདྡྷ་ཀྵེ་ཏྲ། པྲ་ཙ་ལི་ཏེ། པྲཛྙཱ་པཱ་ར་མི་ཏཱ། ནཱ་ད་སཾ་བྷ་ཝེ ( ¡¶ ཞ ¡·¡¶ ལུ ¡· + ཏ ) ། བཛྲ་དྷརྨ་ཧྲྀ་ད་ཡ་ན། སནྟོ་ཥ་ནི་ཧཱུྃ་ཧཱུྃ་ཧཱུྃ་ ¡Ã ཧོ་ཧོ་ཧོ་ ( ¡¶ ལུ ¡· - ཧོ་ཧོ་ཧོ་ ) ཨ་ཁཾ་སྭཱ་ཧཱ་ཞེས་པས་རོལ་མོ་དབུལ། དེ་ནས་ནང་མཆོད་ཀྱང་གཏོར་མ་ལྟར་བྱིན་གྱིས་བརླབས་ལ། ཐོག་མར་རྩ་བའི་བླ་མ་དང་ ༑ བླ་མ་བརྒྱུད་པ་རྣམས་ལ་དབུལ། ¡Ã དེ་ནས་ ( ¡¶ ལུ ¡· ཞིང་ ) ཡི་དམ་གྱི་ལྷ་རྣམས་ལ་སོ་སོའི་སྔགས་ཀྱིས་དབུལ་ལོ། །དེ་ནས་རང་གི་ལྕེ་དང༌། དཔྲལ་བ་དང་ ༑ མགྲིན་པ་དང༌། སྙིང་ག་རྣམས་སུ་ཐིག་ལེ་བཀོད་ནས། ལུས་ཀྱི་ལྷ་རྣམས་མཆོད ༑ དེ་ནས་ཆོས་སྐྱོང་ལ་ཨོཾ་ཤྲཱི་མ་ཧཱ་ཀཱ་ལ་ ( ¡¶ ཞ ¡· + ཡེ་ ¡¶ ལུ ¡· + ཡ་ ) ཧཱུྃ་ཕཊ་ཅེས་པ་དང༌། ཨོཾ་མ་ཧཱ་ཀཱ་ལི་དེ་ཝཱི་ཨོཾ་ཨཱཿཧཱུྃ་ཞེས་པས་ལྷ་མོ་དང༌། ཡུལ་ཉི་ཤུ་རྩ་བཞིའི་དཔའ་བོ་དང་རྣལ་འབྱོར་མ་རྣམས་མཆོད་པ་བཞེས། ཨོཾ་ཨཱཿཧཱུྃ། ཕྱོགས་སྐྱོང་བཅུ་དང་

༑ ལྷ་ཆེན་པོ་བརྒྱད་དང༌། ཀླུ་ཆེན་པོ་བརྒྱད་དང༌། འཇིགས་བྱེད་ཆེན་པོ་དགུ་དང་ ༑ རྒྱལ་པོ་ཆེན་པོ་བཞི་དང༌། གཟའ་ཆེན་པོ་བརྒྱད་དང༌། རྒྱུ་སྐར་ཉི་ཤུ་རྩ་བརྒྱད་ལ་སོགས་པའི་འཇིག་རྟེན་སྐྱོང་བ་རྣམས་མཆོད་པ་དམ་པ་བཞེས། ཨོཾ་ཨཱཿཧཱུྃ། གཞན་ཡང་ཁམས་གསུམ་གྱི་སེམས་ཅན་ཐམས་ཅད་ཚིམ་པར་གྱུར་ཅིག ཨོཾ་ཨཱཿཧཱུྃ་ཞེས་པ་ལ་སོགས་པས་མཆོད་ཅིང་ནང་མཆོད་དབུལ་ལོ། །དེ་ནས་རང་གི་སྙིང་ག་ནས་སྤྲོས་པའི་ ¡Ã མཆོད་པའི་ ( ¡¶ ཞ ¡·¡¶ ལུ ¡· - མཆོད་པའི་ ) ལྷ་མོས་མཆོད་པར་བསམ་ཞིང༌། དཀར་མོ་རི་དྭགས་མཚན་མ་འཛིན། །ཞེས་པ་ལ་སོགས་པས་མཆོད་ནས། བསྟོད་པ་ནི། ཁྱོད་ནི་རྣལ་འབྱོར་མ་ཚོགས་ཡོངས་སུ་བསྐོར། ཁྱོད་ནི་ཉིད་ཀྱི་ཐུགས་ཀྱི་མཆོག་བརྙེས་པ། ཁྱོད་ནི་རྒྱུ་དང་མི་རྒྱུའི་འགྲོ་བ་ཀུན་བརྒྱན་ཏེ ༑ ༑ སྙིང་རྗེའི་ཐུགས་ཀྱིས་སེམས་ཅན་སད་མཛད་པ། །སྒྱུ་མའི་སྤྲོས་པས་རྡོ་རྗེ་བསྒྲུབས་པའི་ཡིད། །ཧེ་རུ་ཀ་དཔལ་རྡོ་རྗེ་ཡིད་ཀྱིས་དགྱེས། །ཞེས་པ་ལ་སོགས་པས་བསྟོད་ནས། དེ་ནས་གཏོར་མ་དབུལ་བར་བྱ་སྟེ། ཐོག་མར་མངོན་པར་རྟོགས་པ་ལས་འབྱུང་བ་བཞིན་དུ་འཇིག་རྟེན་ལས་འདས་པ་ལ་དབུལ། གཉིས་པ་ཆོས་སྐྱོང་ལ། གསུམ་པ་ཨ་ཀཱ་རོའི་སྔགས་ཀྱིས་འབྱུང་པོའི་ཚོགས་ཐམས་ཅད་དང་གཞི་བདག་ལ་སྦྱིན་ནོ། །དེ་ནས་ཚོགས་ཀྱི་ཡོ་བྱད་རྣམས་མདུན་དུ་བསགས་ནས་གཏོར་མ་ལྟར་བྱིན་གྱིས་བརླབས་ལ། ཕུད་བླ་མ་དང༌། དཀྱིལ་འཁོར་དང༌། གཏོར་མ་ལ་དབུལ། དེ་ནས་ཐོག་མར་དམ་ཚིག་དྲང་ཞིང་ཁ་ཟས་ཀྱི་རྣལ་འབྱོར་དང་ལྡན་པས་ལོངས་སྤྱད། རང་དང་ཚོགས་ལ་འདུས་པ་ཐམས་ཅད་ལ་ལྷའི་འདུ་ཤེས་དང༌། བཟའ་བ་དང་བཏུང་བ་ཐམས་ཅད་ལ་ཡེ་ཤེས་ཀྱི་བདུད་རྩིའི་འདུ་ཤེས་དང༌། ལོངས་སྤྱོད་པ་ཐམས་ཅད་ལ་ལྷ་མཆོད་པའི་འདུ་ཤེས་དང༌། ཐམས་ཅད་ཀྱང་རང་བཞིན་སྟོང་པ་ཉིད་དུ་ཤེས་པར་བྱ་བ་ལ་ཡང་དང་ཡང་དུ་གསལ་གདབ་བོ། །ཚིམ་པ་དང་ལྷག་མ་རྣམས་བསགས་ལ་འབར་བའི་ཕྱག་རྒྱའི་ནང་ནས་ ( ¡¶ ཞ ¡·¡¶ ལུ ¡· + ཆང་གི་

) ཁ་ཕྲུས་གདབ་ཅིང་ཨོཾ་ཨཱཿཧཱུྃ་གིས་བདུད་རྩིར་བྱིན་གྱིས་བརླབས་ལ། ཨ་ཀཱ་རོའི་མཐར་ཨོཾ་སརྦ་ཁ་ཁ་ཁཱ་ཧི་ཁཱ་ཧི་ཨུ་ཙྪིཥྟ་བ་ལིཾ་ཏ་བྷཀྵ་སཱི་སྭཱ་ཧཱ། ཞེས་གསུམ་མམ་བདུན་གྱིས་ལྷག་མ་ལ་དབང་བའི་འབྱུང་པོ་རྣམས་ལ་སྦྱིན ༑ དེ་ནས་བྱིན་དབབ་པའི་ཕྱིར་རྡོ་རྗེའི་གླུ་བླངས་ཏེ། ཀོལླ་ཨི་རེ་ ཨ་བོ་ ལ ༑ མུམྨུ་ཎི་རེ་ཀཀྐོ་ལཱ། གྷ་ཎེ་ཀྲྀ་པི་ཊ་ཧོ་བཱཛྫཱ་ཨི། ཀཱ་རུ་ཎེ་ཀི་ཨ་ཨི་ན་རོ་ལཱ། ཏ་ཧིཾ་བ་ལ་ཁཱཛྫཱ་ཨི། གཱ་ཌྷེཾ་མ་ཨ་ཎཱ་པིཛྫཱ་ ( ¡¶ ཞ ¡·¡¶ ལུ ¡· + ཨ་ ) ཨི། ཧ་ལེ་ཀཱ་ལིཉྫ་ར་པཱ་ཎི་ཨ་ཨི། དུནྡུ་ར་བཱཛྫི་ཨ་ཨི། ཙ་ཨུ་ས་མ་ཀཙྪུ་རཱི་སིཧླཱ། ཀཱཔྤུ་ར་ལཱ་ཨི་ཨ་ཨི། མཱ་ལ་ཨིནྡྷ་ན་སཱ་ལིཉྫ། ཏ་ཧིཾ་བྷ་རུ་ཁཱ་ཨི་ཨ་ཨི། ཕྲེཾ་ཁ་ཎ་ཁ་ཊ་ཀ་རནྟེ། ཤུདྡྷ་ཨ་ཤུདྡྷེ་ན་མུ་ཎི་ཨ་ཨི། ནི་རཱཾ་སུ་ཨཾ་གེ་ཙ་ཌཱ་ཝི། ཏ་ཧིཾ་ཛ་ས་རཱ་ཝ་པཱ་ཎི་ཨ་ཨི། མ་ལ་ཨ་ཛེ་ཀུན་དུ་རུ་བཱ་ཊཱ་ཨི། ཌིཎྜི་མ་ཏ་ཧིནྣ་བཱཛྫཱི་ཨ་ཨི། ཞེས་བརྗོད་ནས་ཕུན་སུམ་ཚོགས་པ་ལ་སོགས་པའི་བཀྲ་ཤིས་ཀྱི་ཚིགས་སུ་བཅད་པས་ཀྱང་ ¡Ã བྱིན་དབབ་ ( ¡¶ ཞ ¡·¡¶ ལུ ¡· བཀྲ་ཤིས་ ) པར་བྱའོ། །དེ་ནས་ཡི་གེ་བརྒྱ་པ་བརྗོད་ནས་ཆོ་ག་ལྷག་ཆད་ཁ་བསྐངས་ལ། རིགས་སུ་སྐྱེ་དང་དམ་ཚིག་ཅན། །སྨྱོ་མེད་ཀྱེ་ཡི་རྡོ་རྗེ་སྟོན། །བླ་མ་ལ་གུས་སྙིང་རྗེ་ཅན། །སྐྱེ་ཞིང་སྐྱེ་བར་འགྱུར་བར་ཤོག །ལག་པས་རྡོ་རྗེ་དྲིལ་བུ་འཁྲོལ ༑ ༑ ཟབ་མོའི་ཆོས་ནི་ཀློག་པ་དང༌། །བཙུན་མོའི་ཁུ་བ་མཉམ་ཟས་ཅན། ། སྐྱེ་ཞིང་སྐྱེ་བར་འགྱུར་བར་ཤོག །སེམས་ཅན་ཐམས་ཅད་བདེ་གྱུར་ཅིག །སེམས་ཅན་ཐམས་ཅད་སྐྱོན་མེད་པར། །གང་གི་ལམ་གྱིས་གྲོལ་བར་འགྱུར་བ། །དེས་ནི་སངས་རྒྱས་ཉིད་ཐོབ་ཤོག །ཅེས་སྨོན་ལམ་རྣམ་པར་དག་པ་གདབ་བོ། །དེ་ནས་མདུན་དུ་རྟེན་མེད་ན་མདུན་དུ་བསྐྱེད་པ་དང༌། གཏོར་མའི་མགྲོན་རྣམས་ཨོཾ་བཛྲ་མུཿཞེས་བརྗོད་པས་གཤེགས་སུ་གསོལ། རྟེན་ཡོད་ན། མདུན་བསྐྱེད་ཀྱི་དཀྱིལ་འཁོར་གཤེགས་སུ་གསོལ་མི་དགོས། རང་གི་གནས་གསུམ་ཡི་གེ་གསུམ་གྱིས་བསྲུང་

༑ ལས་ཀྱི་རྗེས་མི་མངོན་པར་བྱས་ནས། སྤྱོད་ལམ་གྱི་རྣལ་འབྱོར་གྱིས་གནས་པར་བྱའོ། །རྒྱ་ཆེན་རབ་ཟབ་བསོད་ནམས་ཡེ་ཤེས་ཚོགས། །གཞན་དུ་གྲངས་མེད་བསྐལ་པར་འགྲུབ་དཀའ་བ། །གང་གིས་བདེ་བླག་ཉིད་དུ་རྫོགས་བྱེད་པའི། །ཐབས་ཚུལ་འདི་ནི་རྒྱུད་ཀྱི་སྙིང་པོ་ཡིན། །ཚུལ་འདི་དད་ལྡན་ལའུ་ཤུ་ཞེས་བྱ་བས། །གསོལ་བ་བཏབ་ནས་སྔགས་འཆང་འཕགས་པས་སྦྱར། །དགེ་བ་དེ་ཡིས་མ་ལུས་འགྲོ་བ་ཀུན། ། བསོད་ ནམས་ཡེ་ཤེས་དཔལ་གྱིས་རོལ་བར་ཤོག ། ཚོགས་ཀྱི་འཁོར་ལོའི་ཆོ་ག་ཆོས་རྗེ་ས་སྐྱ་པའི་ཕྱག་ལེན་བཞིན་དུ། ཆུ་མོ་ཕག་གི་ལོ་དབྱར་ཟླ་འབྲིང་པོ་ལ་རྒྱལ་པོ་ཆེན་པོའི་ཕོ་བྲང་ཆེན་པོར་སྦྱར་བའོ།། །།༄༅། །བདུད་རྩི་འབྱུང་བ་ ( ¡¶ ཞ ¡· + རིལ་བུའི་སྒྲུབ་ཐབས་ ) བཞུགས། ། ༄༅། །བདུད་རྩི་འཁྱིལ་པ་ལ་ཕྱག་འཚལ་ལོ། །དངོས་གཞི་ལྔ་དང་བརྡ་ལྔ་དང༌། ཁ་བ་ཚ་བ་རྡོ་རྗེར་དབུལ་བ་དང༌། ཨ་ཀ་རུ་གནག་ཀྱེའི་རྡོ་རྗེ་ལ་སོགས་པ་ཕྱོགས་ཕྱོགས་སུ་བཀོད་ནས། བགེགས། སྡིག་པ། དྲི་མ་རྣམས་སྦྱངས་ནས། སྭ་བྷཱ་ཝས་སྟོང་པར་བསམས་པའི་ངང་ལས། སོ་སོའི་ས་བོན་ལས་སོ་སོ་བསྐྱེད་ནས་སོ་སོའི་རིགས་ ( ¡¶ ལུ ¡· སྔགས་ ) དང་མཐུན་པའི་ཡེ་ཤེས་ཀྱི་བདུད་རྩིར་བྱིན་གྱིས་བརླབས་ལ། གཟུགས་སྦྱོང་ཞིང་སྐུའི་དངོས་གྲུབ་སྟེར་བའི་ངོ་བོར་དམིགས་ཏེ། ཨོཾ་ཨཱཿགོ་ཧཱུྃ་ཕཊ་སྭཱ་ཧཱ། ལ་སོགས་པ་བརྗོད། ན་དང་ག་ཧ་དང་པོ་དང༌། ། ¡Ã དང་པོའི་ཤྭ་དང་གང་ ( ¡¶ ལུ ¡· དག་ ) གི་མཐར། །ཤ་ལྔ་རྣལ་འབྱོར་པ་ཡིས་བཟའ། །འདི་དག་ཤ་ལྔའི་མཆོག་ཡིན་ཏེ། །རྒྱལ་བ་ཡབ་ལྔའི་ངོ་བོ་ཉིད། །དངོས་གྲུབ་རྒྱ་མཚོ་འགུགས་བྱེད་པའི། །ལྕགས་ཀྱུ་རྣམ་པ་ལྔ་ཡང་ཡིན། །རིགས་དང་དངོས་གྲུབ་གསལ་བ་ཡི། །སྒྲོན་མ་ལྔ་ཡང་འདི་ཡིན་ནོ། །ཨོཾ་ཨཱཿམ་ཧཱ་པཉྩ་མཾ་ས་ཧཱུྃ་ཕཊ ( ¡¶ ཞ ¡·¡¶ ལུ ¡· + སྭཱ་ཧཱ ) ། ཅེས་བརྗོད་དོ། །དེ་བཞིན་དུ་ས་བོན་ལས་རྣམ་པར་སྣང་མཛད། གཏི་མུག་སྦྱོང་ཞིང་མེ་ལོང་ལྟ་བུའི་ཡེ་ཤེས་ ¡Ã ཀྱི་རང་བཞིན་དུ་ ( ¡¶ ཞ ¡·¡¶

ལུ ¡· སྩོལ་བའི་རང་བཞིན་དུ་ ) དམིགས་ལ། ཨོཾ་ཨཱཿ བི་ཧཱུྃ་ཕཊ་ལ་སོགས་པ་བརྗོད་ནས། མི་བསྐྱོད་བསྟེན་པའི་རྣལ་འབྱོར་ལ་སོགས་པ་འདི། འདི་ལྔ་བདུད་རྩིའི་མཆོག་ཡིན་ཏེ ༑ ༑ རྒྱལ་བ་ཡུམ་ལྔའི་ངོ་བོ་ཉིད། །འཆི་མེད་ཚེ་དང་མཆོག་སྩོལ་བས། །བདུད་རྩི་རྣམ་པ་ལྔ་ཡིན་ནོ། །ཨོཾ་ཨཱཿ མ་ཧཱ་པཉྩ་ཨ་མྲྀ་ཏ་ཧཱུྃ་ཕཊ་སྭཱ་ཧཱ། དེ་ནས་རྫས་གཞན་རྣམས་ཀྱང་དེ་ཉིད་གསུམ་ལས་བསྐྱེད་པ་ལས་འོད་འཕྲོས། སྣོད་བཅུད་དང་ཡེ་ཤེས་ཀྱི་བདུད་རྩིའི་ཚོགས་ལ་ཐིམ་པར་བསམ་ཞིང་དེ་ཉིད་གསུམ་བྱིན་གྱིས་བརླབ་བོ། །གོང་བུ་བྱིན་གྱིས་བརླབ་པའི་སྐབས་ཏེ་དང་པོའོ།། །། རྡོ་རྗེ་པདྨ་རང་བཞིན་གྱིས། །རྟེན་དང་གཏུན་གྱི་རབ་སྦྱངས་པ། །སྣོད་གཅིག་བླུགས་ནས་ཇི་བཞིན་དུ། །བསྐྱེད་ནས་སྔར་བཞིན་བྱིན་གྱིས་བརླབ། ཁྱད་པར་ཡང་ནི་འདི་ཡིན་ནོ། །ཨོཾ་ཨཱཿགོ་གོ་ ( ¡¶ ཞ ¡· - གོ་ ) རུ་མཾ་ས་ཧཱུྃ་ཕཊ་སྭཱ་ཧཱ། ཨོཾ་ཨཱཿ ཀུ་ཀུ་ ¡Ã ཀུ་ར་ ( ¡¶ ཞ ¡·¡¶ ལུ ¡· རུ་ ) མཾ་ས་ཧཱུྃ་ཕཊ་སྭཱ་ཧཱ། ཨོཾ་ཨཱཿ ¡Ã ད་ད་ ( ¡¶ ལུ ¡· དྷ་དྷ་ ) ཏ་ ( ¡¶ ཞ ¡· དྷ་ ) མཾ་ས་ཧཱུྃ་ཕཊ་སྭཱ་ཧཱ། ཨོཾ་ཨཱཿ་ཧ་ཧ་སྟི་མཾ་ས་ཧཱུྃ་ཕཊ་སྭཱ་ཧཱ། ཨོཾཨཱཿན་ན་ར་མཾ་ས་ཧཱུྃ་ཕཊ་སྭཱ་ཧཱ། ཨོཾ་ཨཱཿབི་རེ་ཨ་མྲྀ་ཏ་ཧཱུྃ་ཕཊ་སྭཱ་ཧཱ། ཨོཾ་ཨཱཿ ( ¡¶ ལུ ¡· + ར་ ) རཀྟ་ཨ་མྲྀ་ཏ་ཧཱུྃ་ཕཊ་སྭཱ་ཧཱ། ཨོཾ་ཨཱཿཤུ་ ¡Ã ཀྲ་ ( ¡¶ ལུ ¡· ཤུ་ཏྲ་ ) ཨ་མྲྀ་ཏ་ཧཱུྃ་ཕཊ་སྭཱ་ཧཱ། ཨོཾ་ཨཱཿ ¡Ã ཧཱ་མཾ་ས་ ( ¡¶ ཞ ¡· མ་སྟི་ཀ་ ) ¡Ã ཨ་མྲྀ་ཏ་ ( ¡¶ ལུ ¡· མཾ་མཾ་ས་ ) ཧཱུྃ་ཕཊ་སྭཱ་ཧཱ། ཨོཾ་ཨཱཿ་མུ་ ( ¡¶ ལུ ¡· + མུ་ ) ཏྲ་ཨ་མྲྀ་ཏ་ཧཱུྃ་ཕཊ་སྭཱ་ཧཱ། ས་བོན་སོ་སོའི་ཡེ་ཤེས་ཀྱང༌། །སོ་སོར་བསྐྱེད་ཅིང་བྱིན་བརླབས་ནས། །ཨོཾ་ཨཱཿབྷཱུཾ་ཨཱ་དརྴ་ཛྙཱ་ན་ཨ་མྲི་ཏ་ཧཱུྃ་ཕཊ་སྭཱ་ཧཱ། ཨོཾ་ཨཱཿཨཱཾ་ས་མ་ཏཱ་ཛྙཱ་ན་ཨ་མྲྀ་ཏ་ཧཱུྃ་ཕཊ་སྭཱ་ཧཱ། ཨོཾ་ཨཱཿཛྲཱིཾ་པྲ་ཏྱ་བེ་ཀྵ་ཛྙཱ་ན་ཨ་མྲྀ་ཏ་ཧཱུྃ་ཕཊ་སྭཱ་ཧཱ། ཨོཾ་ཨཱཿཁཾ་ཀྲི་ཏྱ་ ¡Ã ཨ་ནུཥྛཱ་ ( ¡¶ ཞ ¡· ཨརྦུ་ཐ་ ) ན་ ( ¡¶ ལུ ¡· + ཛྙ་ན་ ) ཨ་མྲྀ་ཏ་ཧཱུྃ་ཕཊ་སྭཱ་ཧཱ། ཨོཾ་ཨཱཿཧཱུྃ་དྷརྨ་དྷཱ་ཏུ་ཛྙཱ་ན་ཨ་མྲྀ་ཏ་ཧཱུྃ་ཕཊ་སྭཱ་ཧཱ།

རྣམས་སོ། །ཕྱེ་མ་བྱིན་རླབས་ཀྱི་སྐབས་ཏེ་གཉིས་པའོ།། །།མྱོས་བྱེད་ཚ་བ་ཉིང་ཁུ་རུ། །བྱས་པ་ལ་སོགས་ལྡེ་གུར་བྱ། །ཡོངས་སུ་རྫོགས་པར་བསྐྱེད་ནས་ནི། །སྔར་བཞིན་བྱིན་གྱིས་བརླབ་པར་བྱ། །ལྡེ་གུ་བྱིན་གྱིས་བརླབ་པའི་སྐབས་ ( ¡¶ ལུ ¡· སྔགས་ ) ཏེ་གསུམ་པའོ།། །།དེ་ནས་རིལ་བུར་བྱས་ལ་སྔར་བཞིན་བསྐྱེད་ཅིང་བྱིན་གྱིས་བརླབས་ལ། ཨོཾ་གྱི་བྱིན་གྱིས་བརླབས་པ་ཡིས། ཁ་དོག་ཕུན་སུམ་ཚོགས་གྱུར་ཅིང༌། །སྐུ་ཡི་རྡོ་རྗེ་སྤྱན་དྲངས་ནས། །རྣལ་འབྱོར་ལུས་ཀྱི་དངོས་གྲུབ་འགྱུར། །ཨཱཿཡི་བྱིན་གྱིས་བརླབས་པ་ཡིས། །ཕུན་སུམ་ཚོགས་པའི་རོར་ལྡན་ཞིང༌། །གསུང་གི་རྡོ་རྗེ་སྤྱན་དྲངས་ནས། །རྣལ་འབྱོར་ངག་གི་དངོས་གྲུབ་འགྱུར། །ཧཱུྃ་གི་བྱིན་གྱིས་བརླབས་པ་ཡིས། །ནུས་པ་ཕུན་སུམ་ཚོགས་གྱུར་ཅིང༌། །ཐུགས་ཀྱི་རྡོ་རྗེ་སྤྱན་དྲངས་ནས།། རྣལ་འབྱོར་སེམས་ཀྱི་དངོས་གྲུབ་འགྱུར། །ཧ་ཡིས་ཁ་དོག་འཕྲོག་པར་བྱེད། ། ཕྲོགས་ནས་འཕགས་པ་མཆོད་བྱེད་ཅིང༌། །སེམས་ཅན་ཐམས་ཅད་ཚིམ་བྱེད་པའི ༑ ཁ་དོག་དམ་པར་བྱིན་གྱིས་བརླབས། ། ¡Ã ཧ་ཧ་ཧ། ( ¡¶ ཞ ¡·¡¶ ལུ ¡· ཧ་ཧཿཧ་ཧཿ ) ཧོས་ནི་དྲི་ནི་འཇིག་པར་བྱེད། །བཤིགས་ནས་འཕགས་པ་མཆོད་བྱེད་ཅིང༌། ། སེམས་ཅན་ཐམས་ཅད་ཚིམ་བྱེད་པའི། །ནུས་ ( ¡¶ ཞ ¡·¡¶ ལུ ¡· དྲི་ ) མཆོག་ལྡན་པར་བྱིན་གྱིས་བརླབ། །ཧོཿཧོཿཧོཿཧོཿ །ཧྲཱིཿས་ནི་ནུས་པ་འཇིག་པར་བྱེད། །བཤིག་ནས་འཕགས་པ་མཆོད་བྱེད་ཅིང༌། །སེམས་ཅན་ཐམས་ཅད་ཚིམ་བྱེད་པའི། །ནུས་མཆོག་ལྡན་པར་བྱིན་གྱིས་བརླབ། །ཧྲཱིཿཧྲཱིཿཧྲཱིཿཧྲཱིཿ དེ་ནས་ཚེ་བསྒྲུབ་པའི་ཕྱིར་ཚེ་དཔག་མེད་ཡབ་ཡུམ་གྱི་འདུས་སྦྱོར་ལས་བྱུང་བའི་བདུད་རྩིར་བྱིན་གྱིས་བརླབས་པར་བསམ་ཞིང༌། སྔགས་སོ་སོའི་མཐར། ཨཱ་ཡུཿཔུཥྟིཾ་ཀུ་རུ་ཨོཾ། ཨོཾ་པུནྱེའི་བཟླས་པ་མང་དུ་བྱའོ། །ཐོག་མར་ཞི་བའི་སྦྱིན་སྲེག་བྱ། །རྫོགས་ནས་རྒྱས་པའི་སྦྱིན་སྲེག་བྱ། །ཕུད་ཀྱིས་མཆོད་ནས་སླར་ཡང་ནི། །ཞི་བས་ལྷག་ཆད་ ¡Ã ཉེས་པ་སྦྱང་

( ¡¶ ལུ ¡· ཉེ་བར་བསྐང་ ) ། །བདུད་རྩི་འབྱུང་བ་ཞེས་བྱ་བ་འཕགས་པས་སྦྱར་བའོ། ། ¡Ã འདིས་བསྟན་པ་དང་སེམས་ཅན་མང་པོ་ལ་ཕན་པ་རྒྱ་ཆེན་པོ་འབྱུང་བར་གྱུར་ཅིག ༑ ( ¡¶ ལུ ¡· ཟམ་དགའ་བ་ཀུན་དགའ་ཤེས་རབ་དཔལ་བཟང་པོས་ཞུས་ནས་བྲིས ། དགེའོ། ། ) ༄༅། །བདག་མེད་ ¡Ã ལྷ་མོ་བཅོ་ལྔའི་ ( ¡¶ ཞ ¡·¡¶ ལུ ¡· མའི་དཀྱིལ་འཁོར་གྱི་ ) མངོན་རྟོགས་བཞུགས། ། ༄༅། །དཔལ་རྡོ་རྗེ་བདག་མེད་མའི་དཀྱིལ་འཁོར་ ( ¡¶ ཞ ¡·¡¶ ལུ ¡· + གྱི་ ) སྒྲུབ་ ¡Ã པའི་ ( ¡¶ ལུ ¡· - པའི་ ) ཐབས། བླ་མ་དམ་པའི་ཞབས་ལ་ཕྱག་འཚལ་ལོ། །ཆོས་ཀུན་རང་བཞིན་བདག་གཉིས་མེད་པ་ཡི། །དབྱིངས་དང་ཡེ་ཤེས་ཀུན་དུ་རོ་གཅིག་ཀྱང༌། །བརྩེ་བས་སྒྱུ་མའི་རྣམ་འཕྲུལ་ཀུན་སྟོན་པ། །ཡེ་ཤེས་མཁའ་འགྲོའི་ཞབས་ལ་ཕྱག་འཚལ་ལོ། །དཀྱིལ་འཁོར་མཆོག་དེ་སྒྲུབ་པའི་ཐབས། ། རྒྱལ་བུ་གསེར་བཟང་གིས་བསྐུལ་ནས། །ལུང་དང་མན་ངག་ཇི་བཞིན་དུ། ། བདག་གི་འདིར་ནི་བཤད་པར་བྱ། །ཡང་དག་དབང་གིས་སྨིན་བྱས་ནས། །དྲི་མ་མེད་པའི་ལུང་མནོས་ལ། །དད་བརྩེ་དམ་ཚིག་མཆོག་ལྡན་པའི། །རྣལ་འབྱོར་པ་ཡིས་རྣལ་འབྱོར་བསྒོམ། །བསྐྱེད་པའི་རིམ་པའི་རྣལ་འབྱོར་གྱི། །བརྟུལ་ཞུགས་ཅན་གྱིས་སྤྲོས་པ་བསྒོམ། །སྤྲོས་པ་རྨི་ལམ་ལྟར་བྱས་ནས། །སྤྲོས་པ་ཉིད་ནི་སྤྲོས་མེད་བྱེད། །དེ་ལ་ཐོག་མར་བསྐྱེད་པའི་རིམ་པ་བསྒོམ་པའི་ཚུལ་ནི། སྟན་བདེ་བ་ལ་ཅི་བདེ་བར་འདུག་ནས། བླ་མ་དང་དཀོན་མཆོག་གསུམ་ལ་ལན་གསུམ་སྐྱབས་སུ་སོང་སྟེ། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱ་བའི་ཕྱིར། རྗེ་བཙུན་རྡོ་རྗེ་བདག་མེད་མ་བསྒོམ་སྙམ་དུ་བྱང་ཆུབ་ཀྱི་སེམས་བསྒོམས་ནས། རང་སྐད་ཅིག་གིས་རྡོ་རྗེ་བདག་མེད་མར་དམིགས་པའི་སྙིང་གི་ནང་ ( ¡¶ ཞ ¡·¡¶ ལུ ¡· སྟེང་ ) དུ་ཉི་མ་ལ་གནས་པའི་ཨྃ་སྔོན་པོ་ལས་འོད་འཕྲོས་པས་རང་གི་སྒྲིབ་པ་སྦྱངས། ཕྱིར་འཕྲོས་པའི་སྣང་བས་རང་བཞིན་གྱི་གནས་ནས་ལྷ་མོ་བཅོ་ལྔའི་དཀྱིལ་འཁོར་བླ་མ་མི་བསྐྱོད་པའི་རྣམ་པས་གཙོ་མོའི་དབུར་བརྒྱན་པ་མདུན་གྱི་ནམ་མཁར་སྤྱན་དྲངས་པ་ལ།

རང་གི་སྙིང་ག་ནས་སྤྲུལ་པའི་ལྷ་མོ་རྣམས་ཀྱིས་མཆོད་པར་བསམ་ཞིང༌། དཀར་མོ་རི་དྭགས་མཚན་མ་འཛིན། །ཆོམ་རྐུན་བདུད་ལས་རྒྱལ་བའི་སྣོད། །རོ་ལངས་མ་ནི་ཆུ་ལག་མ། །གྷསྨ་རཱི་ནི་སྨན་འཛིན་ཅིང༌། །པུཀྐ་སཱི་ནི་རྡོ་རྗེའི་ལག །དེ་བཞིན་རི་ཁྲོད་མ་རོ་འཛིན། །གདོལ་པ་མོས་ནི་ཅང་ཏེའུ་རྡུང༌། །འདི་རྣམས་ཀྱིས་ནི་གཙོ་བོ་མཆོད། །འདོད་ཆགས་ཆེན་པོ་རྗེས་ཆགས་པས། །གཡུང་མོས་སྐུ་ལ་འཁྱུད་པ་ཉིད། །ཅེས་ནང་དང་ཕྱི་དང་དེ་ཁོ་ན་ཉིད་ཀྱི་མཆོད་པས་མཆོད་ནས། དཀོན་མཆོག་གསུམ་ལ་བདག་སྐྱབས་མཆི། །སྡིག་པ་ཐམས་ཅད་སོ་སོར་བཤགས། །འགྲོ་བའི་དགེ་ལ་རྗེས་ཡི་རངས ༑ ༑ སངས་རྒྱས་བྱང་ཆུབ་ཡིད་ཀྱི་གཟུང༌། །སངས་རྒྱས་ཆོས་དང་ཚོགས་མཆོག་ལ། །བྱང་ཆུབ་བར་དུ་སྐྱབས་སུ་མཆི། །རང་གཞན་དོན་ནི་རབ་བསྒྲུབ་ཕྱིར ༑ ༑ བྱང་ཆུབ་སེམས་ནི་བསྐྱེད་པར་བགྱི། །བྱང་ཆུབ་མཆོག་གི་སེམས་ནི་བསྐྱེད་བགྱིས་ནས། །སེམས་ཅན་ཐམས་ཅད་བདག་གིས་མགྲོན་དུ་གཉེར། ། བྱང་ཆུབ་སྤྱོད་མཆོག་ཡིད་འོང་སྤྱད་པར་བགྱི། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག །ཅེས་ལན་གསུམ་དང༌། སྲས་བཅས་སངས་རྒྱས་ཐམས་ཅད་དང་ ༑ ༑ དཔའ་བོ་རྣལ་འབྱོར་མ་རྣམས་ཀུན། །ཐམས་ཅད་བདག་ལ་དགོངས་སུ་གསོལ ༑ ༑ བདག་མིང་འདི་ཞེས་བགྱི་བ་ཡིས། །དུས་འདི་ནས་ནི་བཟུང་ནས་སུ།། ཇི་སྲིད་སྙིང་པོ་བྱང་ཆུབ་བར། །ཇི་ལྟར་དུས་གསུམ་མགོན་པོ་རྣམས། །བྱང་ཆུབ་ཏུ་ནི་ངེས་མཛད་པའི། །བྱང་ཆུབ་སེམས་ནི་བླ་ན་མེད། །དམ་པ་བདག་གིས་བསྐྱེད་པར་བགྱི། །ཚུལ་ཁྲིམས་ཀྱི་ནི་བསླབ་པ་དང༌། །དགེ་བའི་ཆོས་ནི་སྡུད་པ་དང་ ༑ ༑ སེམས་ཅན་དོན་བྱེད་ཚུལ་ཁྲིམས་གསུམ། །སོ་སོར་བརྟན་པོར་གཟུང་བར་བགྱི། །སངས་རྒྱས་ཆོས་དང་དགེ་འདུན་ཏེ། །བླ་ན་མེད་པའི་དཀོན་མཆོག་གསུམ ༑ ༑ སངས་རྒྱས་རྣལ་འབྱོར་ལས་སྐྱེས་པའི། །སྡོམ་པ་དེང་ནས་བརྟན་པོར་གཟུང་ ༑ ༑ རྡོ་རྗེ་རིགས་མཆོག་ཆེན་པོ་ལ། །རྡོ་རྗེ་དྲིལ་བུ་ཕྱག་རྒྱ་ཡང༌། །ཡང་དག་ཉིད་དུ་གཟུང་བར་བགྱི།

།སློབ་དཔོན་དག་ཀྱང་གཟུང་བར་བགྱི། །རིན་ཆེན་རིགས་མཆོག་ཆེན་པོ་ཡི། །དམ་ཚིག་ཡིད་དུ་འོང་བ་ལ། །ཉིན་རེ་ཞིང་ནི་དུས་དྲུག་ཏུ། །སྦྱིན་པ་རྣམ་བཞི་རྟག་ཏུ་སྦྱིན། །བྱང་ཆུབ་ཆེན་པོ་ལས་བྱུང་བའི། ། པདྨའི་རིགས་ཆེན་དག་པ་ལ། །ཕྱི་ནང་གསང་བ་ཐེག་པ་གསུམ། །དམ་པའི་ཆོས་ནི་མ་ལུས་གཟུང༌། །ལས་ཀྱི་རིགས་མཆོག་ཆེན་པོ་ལ། །སྡོམ་པ་ཐམས་ཅད་ལྡན་པར་ནི། །ཡང་དག་ཉིད་དུ་གཟུང་བར་བགྱི། །མཆོད་པའི་ལས་ཀྱང་ཅི་ནུས་བགྱི ༑ ༑ བྱང་ཆུབ་སེམས་ནི་བླ་མེད་མཆོག །དམ་པ་བདག་གིས་བསྐྱེད་བགྱིས་ནས ༑ ༑ སེམས་ཅན་ཀུན་གྱི་དོན་གྱི་ཕྱིར། །བདག་གིས་སྡོམ་པ་མ་ལུས་གཟུང༌། ། མ་བསྒྲལ་བ་རྣམས་བདག་གིས་བསྒྲལ། །མ་གྲོལ་བ་རྣམས་བདག་གིས་དགྲོལ།། དབུགས་མ་ཕྱིན་པ་དབུགས་དབྱུང་ཞིང༌། །སེམས་ཅན་མྱ་ངན་འདས་ལ་དགོད། ། ཅེས་ལན་གསུམ་གྱིས་དམ་ཚིག་དང་སྡོམ་པ་བཟུང་ངོ༌། །དེ་ནས་སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག ཁ་ན་མ་ཐོ་བ་མེད་པའི་བདེ་བའི་རྒྱུ་དང་མི་འབྲལ་བར་གྱུར་ཅིག དེ་དག་ཕན་ཚུན་ཆགས་པ་དང་སྡང་བ་མེད་པར་གྱུར་ཅིག ཅེས་ཚད་མེད་པ་བཞི་བསྒོམས་པས་བསོད་ནམས་ཀྱི་ཚོགས་བསགས་ནས

༑ ཨོཾ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱདྨ་ཀོ྅ཧཾ། ཞེས་བརྗོད་པས་ཆོས་ཐམས་ཅད་སྟོང་པ་ཉིད་དུ་བསྒོམ་པ་ནི་ཡེ་ཤེས་ཀྱི་ཚོགས་བསགས་པའོ། །སྟོང་པའི་ངང་ལས་པྃ་ལས་པདྨ། རྃ་ལས་ཉི་མའི་སྟེང་དུ། ཧཱུྃ་ལས་སྣ་ཚོགས་རྡོ་རྗེ་ལྟེ་བ་ལ་ཧཱུྃ་གིས་མཚན་པ་ལས་འོད་འཕྲོས་པ་ལས། རྡོ་རྗེའི་ས་གཞི། ར་བ། དྲ་བ། གུར། བླ་རེ། བསྐལ་པའི་མེ་ལྟ་བུའི་ཡེ་ཤེས་ཀྱི་མེ་རབ་ཏུ་འབར་བའི་སྲུང་བའི་འཁོར་ལོའི་ནང་དུ་ཁྲོ་བོ་བཅུ་གཅིག་གི་བདག་ཉིད་ཀྱི་སྲུང་བའི་འཁོར་ལོ་བསྒོམ་པར་བྱའོ ༑ ༑ དེ་ནས་གཙུག་ཏོར་འཁོར་ལོས་སྒྱུར་བའི་ལྟོ་བ་ཡངས་པར། ཨེ་ལས་གཞིའི་ཡན་ལག་ཆོས་ཀྱི་འབྱུང་གནས་གྲུ་གསུམ་པ་ཕྱི་དཀར་ལ་ནང་དམར་བ། གདེངས་ཁ་གྱེན་དུ་བསྟན་པའི་ནང་དུ། རྒྱུའི་ཡན་ལག་ཡྃ་ལས་རླུང་གི་དཀྱིལ་འཁོར་ལྗང་གུ་ཟླ་གམ། རྃ་ལས་མེའི་དཀྱིལ་འཁོར་གྲུ་གསུམ་དམར་པོ། བྃ་ལས་ཆུའི་དཀྱིལ་འཁོར་དཀར་པོ་ཟླུམ་པོ། ལྃ་ལས་སའི་དཀྱིལ་འཁོར་གྲུ་བཞི་སེར་པོ། བྷྲཱུཾ་ལས་འཁོར་ལོ་དཀར་པོ་རྩིབས་བཅུ་པ་རྣམས་ལ་སོ་སོའི་ས་བོན་གྱིས་མཚན་པ་རྣམས་བསྐྱེད་ནས། རྐྱེན་གྱི་ཡན་ལག་རང་གི་ཤེས་པ། ཨོཾ་ཨཱཿཧཱུྃ་ཧོ་གཉིས་ཀྱིས་མཐའ་བརྟེན་པར་གྱུར་པ་དང་འདྲེས་པ་ལས། རིན་པོ་ཆེ་སྣ་ཚོགས་ཀྱི་རང་བཞིན་ལས་གྲུབ་པའི་གཞལ་ཡས་ཁང་གྲུ་བཞི། སྒོ་བཞི། རྩིག་པ་ལྔ་དང་ལྡན་པ། མདའ་ཡབ་དང༌། དྲ་བ་དང༌། དྲ་བ་ཕྱེད་པ་དང༌། འདོད་ཡོན་གྱི་སྣམ་བུ་ལ་ལྷ་ མོ་བཅུ་དྲུག་གནས་ཤིང༌། པདྨ་དང༌། ཆོས་ཀྱི་འཁོར་ལོ་དང༌། རི་དྭགས་དང༌། གདུགས་དང་བཅས་པའི་རྟ་བབས་བཞི་དང་ལྡན་ཞིང༌། རྒྱན་ཐམས་ཅད་ཀྱིས་བརྒྱན་པ། དབུས་ཕྱུར་བུར་ཕུབ་པ་ལ་སོགས་པ་མཚན་ཉིད་ཐམས་ཅད་ཡོངས་སུ་རྫོགས་པ་ཅན་གྱི་ཕྱིའི་ཁོར་ཡུག་ཏུ། ཤར་དུ་གཏུམ་དྲག ལྷོར་འཇིགས་བྱེད་ཐོད་པ་ཅན། ནུབ་ཏུ་འུར་འུར་འབར་བ། བྱང་དུ་ཚང་ཚིང་འཁྲིགས་པ། བྱང་ཤར་དུ་དྲག་ཏུ་དགོད་པ། ཤར་ལྷོར་དབང་ཕྱུག་ནགས་ཚལ། ལྷོ་ནུབ་ཏུ་མུན་པ་མི་བཟད་པ

༑ ནུབ་བྱང་དུ་ཀི་ལི་ཀི་ལའི་སྒྲ་སྒྲོགས་པའི་དུར་ཁྲོད་དེ་དུར་ཁྲོད་ཆེན་པོ་བརྒྱད། དེ་དག་ནི་རིམ་པ་དེ་ཉིད་ཀྱིས། བརྒྱ་བྱིན་སེར་པོ་གླང་པོ་ཆེ་ལ་ཞོན་པས་རྡོ་རྗེ། གཤིན་རྗེ་སྔོན་པོ་མ་ཧེ་ལ་ཞོན་པས་བེ་ཅོན། ཆུ་ལྷ་དཀར་པོ་ཆུ་སྲིན་ལ་ཞོན་པས་སྦྲུལ་ཞགས། གནོད་སྦྱིན་སེར་པོ་རྟ་ལ་ཞོན་པས་དབྱུག་ཏོ། དབང་ལྡན་དཀར་པོ་གླང་ལ་ཞོན་པས་རྩེ་གསུམ། མེ་ལྷ་དམར་པོ་ ( ¡¶ ལུ ¡· སེར་ ) ར་སྐྱེས་ལ་ཞོན་པ་ཕྱག་བཞིའི་གཡས་པ་གཉིས་ཀྱིས་མཆོག་སྦྱིན་དང་དབྱུ་གུ་གསུམ་པ། གཡོན་པ་གཉིས་ཀྱིས་བགྲང་ཕྲེང་དང་སྤྱི་བླུགས། སྲིན་པོ་ནག་པོ་རོ་ལངས་ལ་ཞོན་པས་རལ་གྲི། རླུང་ལྷ་ལྗང་སྔོན་ཤྭ་བ་ལ་ཞོན་པས་བ་དན་འཛིན་པ། རང་དང་འདྲ་བའི་རིག་མས་གཡོན་ནས་བརྟེན་ཞིང་སྤྱི་བོས་བཅོམ་ལྡན་འདས་ལ་མདུད་པའི་ཕྱོགས་སྐྱོང་བ་བརྒྱད་དང༌། ཤི་རི་ཤ ཙུ་ཏ། ཀཾ་ཀ་ལ། ཨ་ཤྭཏྠ། ཤིང་ཆེན་པོ། ཀ་རཉྫ ༑ འཁྲིལ་ཤིང་ཅན། ཨརྫུ་ན་སྟེ་ཤིང་བརྒྱད། དེ་དག་ལ་བརྟེན་པའི་ལྷའི་དགེ་འདུན ༑ གཤིན་རྗེ། སྤྲིན་གྱི་རྒྱལ་པོ། གནོད་སྦྱིན་གྱི་སྡེ་དཔོན། ཡི་དྭགས་འདུས་པ ༑ དྲང་སྲོང་འདུས་པ། སྲིན་པོའི་ཚོགས་ཅན། རླུང་གི་རྒྱལ་པོ་སྟེ། ཕྱོགས་སྐྱོང་བ་རྣམས་ཀྱི་བཞོན་པའི་མགོ་བརྙན་ཅན། གྲི་གུག་དང་ཐོད་པ་འཛིན་པའི་ཞིང་སྐྱོང་བ་བརྒྱད། ནོར་རྒྱས། པདྨ། ཀ་རྐོ་ཊ། འཇོག་པོ། པདྨ་ཆེན་པོ། ཧུ་ལུནྟ། རིགས་ལྡན། དུང་སྐྱོང་རྣམས་ཏེ། ཀླུ་ཆེན་པོ་བརྒྱད། སྒྲོགས་བྱེད། ལྡོག་བྱེད། འཇིགས་པ། འཁོར་བྱེད། མཐུག་པོ། འགེངས་བྱེད། ཆར་འབེབས། གཏུམ་པོ་ སྟེ་སྤྲིན་བརྒྱད། གཞན་ཡང་མཆོད་རྟེན་བརྒྱད། ཆུ་བོ་བརྒྱད། མེ་བརྒྱད། གྲུབ་པ་ཐོབ་པའི་དཔའ་བོ་དང༌། རྣལ་འབྱོར་མ་དང༌། མཁའ་འགྲོའི་ཚོགས་ཀྱིས་གང་བ། རོ་དང༌། རོ་ལངས་དང༌། འདྲེ་དང༌། སྲིན་ ¡Ã པོ་དང༌། ཤ་ཟའི་ ( ¡¶ ཞ ¡· པོའི་ ) ཚོགས་དང་བཅས་པ་བསམ་མོ། །ནང་གི་ལྷ་རྣམས་ཕྱོགས་མདོག་ཅན་གྱི་དབུས་སུ། པདྨ་འདབ་མ་བརྒྱད་པ་ཉིས་བརྩེགས་ཀྱི་ལྟེ་བ་དང༌།

ནང་གི་ཕྱོགས་བཞི་དང༌། ཕྱིའི་འདབ་མ་བརྒྱད་དང༌། དབུས་ཀྱི་ཐད་ཀའི་སྟེང་འོག་སྟེ་གནས་བཅོ་ལྔར་ཉི་མ་དང་རོའི་གདན་དང༌། ནང་གི་མཚམས་བཞིར་བུམ་པ་ལ་གནས་པའི་ཐོད་པ་བདུད་རྩིས་གང་བ་བཞི་བསྒོམ་མོ། །གདན་རྣམས་ཀྱི་སྟེང་དུ། ཨ་ཨཱ། ཨི་ཨཱི། ཨུ་ཨཱུ ༑ རྀ་རཱྀ། ལྀ་ལཱྀ། ཨེ་ཨཻ། ཨོ་ཨཽ། ཨཾ་ཨཿ ཞེས་པ་ཕྲག་གཉིས་པ་བཅོ་ལྔ་ལས་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཟླ་བའི་དཀྱིལ་འཁོར་བཅོ་ལྔའི་སྟེང་དུ། ཀ་ཁ་ག་གྷ་ང༌། ཙ་ཚ་ཛ་ཛྷ་ཉ། ཊ་ཋ་ཌ་ཌྷ་ཎ། ཏ་ཐ་ད་དྷ་ན། པ་ཕ་བ་བྷ་མ། ཡ་ར་ལ་ཝ། ཤ་ཥ་ས་ཧ་ཀྵ། ཡ་ར་ལ་ཝ་ཌ་ཌྷ། ཕྲག་གཉིས་པ་བཅོ་ལྔ་ལས་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་ཉི་མའི་དཀྱིལ་འཁོར་བཅོ་ལྔ་བསྒོམས་པའི་བར་དུ། ནང་གི་དབུས་དང་ཤར་ནས ་རིམ་པ་ བཞིན། ཨཾ་ཨཱཾ། ཨིཾ་ཨཱིཾ ། ཨུཾ་དང༌། ཕྱིའི་བྱང་ཤར་ནས། ཨཱུ ་རྀཾ་རཱྀཾ ། ལྀཾ་དང༌། ཤར་ནས། ལཱྀཾ་ཨེཾ་ཨཻཾ། ཨོཾ་དང༌། འོག་དང་སྟེང་དུ་ ¡Ã ཨཽ་དང༌། ( ¡¶ ལུ ¡· ཨོཾ་ ) ཨཾ་གི་ཡི་གེ་རྣམས་ལས། གྲི་གུག་སྔོན་པོ་ཡུ་བར་ཡི་གེ་དེ་དག་གིས་མཚན་པ་སོ་སོར་རྟོག་པའི་ཡེ་ཤེས་ཀྱི་ངོ་བོར་བསྒོམ་ཞིང༌། གནས་སོ་སོར་ཉི་ཟླ་ཕྱག་མཚན་དང་བཅས་པ་གཅིག་ཏུ་འདྲེས་པ་བྱ་བ་གྲུབ་པའི་ཡེ་ཤེས་སུ་དམིགས་ནས ༑ དེ་ལས་ལྷ་མོའི་སྐུ་བཅོ་ལྔར་གྱུར་པ་ནི། དབུས་སུ་རྗེ་བཙུན་རྡོ་རྗེ་བདག་མེད་མ། རྡོ་རྗེ་མ། གསང་བའི་དཀར་མོ། ཆུའི་རྣལ་འབྱོར་མ། རྡོ་རྗེ་མཁའ་འགྲོ་མ་སྟེ་ལྔ་དང༌། མཚམས་བཞིར་ཐོད་པ་བདུད་རྩིས་གང་བ་བཞི་དང༌། ཕྱིའི་བྱང་ཤར་ནས། པུཀྐ་སཱི། རི་ཁྲོད་མ། གདོལ་པ་མོ། གཡུང་མོ་དང༌། ཤར་ནས་གཽ་རཱི། ཙཽ་རཱི། བེ་ཏཱ་ལཱི། གྷསྨ་རཱི། འོག་ཏུ་ས་སྤྱོད་མ། སྟེང་དུ་མཁའ་སྤྱོད་མ་རྣམས་ཏེ། ལྷ་མོ་ཐམས་ཅད་ཁ་དོག་གནག །དྲག་ཆེན་ཕྱག་རྒྱ་ལྔ་ཡིས་བརྒྱན། །ཞལ་གཅིག་སྤྱན་གསུམ་དམར་བ་རྣམས། །ལག་པར་གྲི་གུག་ཐོད་པས་ཁྱབ། །འཁོར་ལོ་རྣ་ཆ་མགུལ་རྒྱན་དང༌། །ལག་གདུབ་དང་ནི་སྐ་རགས་ཉིད། །སངས་རྒྱས་ལྔ་ནི་རྣམ་དག་པས། །འདི་རྣམས་ཕྱག་རྒྱ་དག་པ་སྟེ།

།ཇི་ལྟར་བདག་མེད་རྣལ་འབྱོར་མ ༑ ༑ དེ་ལྟར་ཐམས་ཅད་རྣམ་པར་སྤྱད། །ལག་པ་གཅིག་ནི་ཐོད་པས་བྲེལ། ། གཡས་པ་ན་ནི་གྲི་གུག་འཛིན། །གཡོན་པས་ཁ་ཊྭཱཾ་ག་ཉིད་དོ། །སྟག་གི་ལྤགས་པས་སྣམ་དཀྲིས་ཤིང༌། །རོ་ལ་ཞོན་ཞིང་གཟི་བརྗིད་འབར། །ཕྱག་གཉིས་གྱེན་དུ་དབུ་སྐྱེས་སེར། །ཞབས་གཡོན་བརྐྱང་བའི་ཚུལ་གྱིས་ནི། །སྐྱིལ་ཀྲུང་ཕྱེད་པའི་གར་གྱིས་བཞུགས། །ཞེས་བསྒོམས་པ་ནི་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོར་དྲན་པར་བྱའོ། །དེ་ནས་ལྷ་མོ་དེ་རྣམས་ཀྱི་ཐུགས་ཀར་ཉི་མའི་དཀྱིལ་འཁོར་གྱི་སྟེང་དུ་སྔར་བསྟན་པའི་ས་བོན་གྱི་ཡི་གེ་རྣམས་བསམས་པ་ལས་འོད་ཟེར་དཔག་ཏུ་མེད་པ་སྤྲོས་པས་སྣོད་ཀྱི་འཇིག་རྟེན་ཐམས་ཅད་སྦྱངས་ནས་གཞལ་ཡས་ཁང་དཔག་ཏུ་མེད་པར་གྱུར། ཡང་འོད་ཟེར་འཕྲོས་པས་བཅུད་ཀྱི་སེམས་ཅན་ཐམས་ཅད་སྦྱངས་ནས། ལྷ་མོ་བཅོ་ལྔའི་ཚོགས་དཔག་ཏུ་མེད་པར་གྱུར་པ་རྣམས་གཞལ་ཡས་ཁང་རྣམས་སུ་འཁོད། འོད་ཟེར ་རྣམས་ ཚུར་འདུས་པ་རང་རང་ལ་བསྟིམ་མོ།། དེ་ནས་རྩ་བའི་དཀྱིལ་འཁོར་གྱི། ལྷ་རྣམས་ཀྱི་མིག་ཏུ་མྃ་ལས་གཏི་མུག་རྡོ་རྗེ་དཀར་མོ། རྣ་བར་ཌྃ་ལས་ཞེ་སྡང་རྡོ་རྗེ་སྔོན་མོ། སྣར་པྃ་ལས་སེར་སྣ་རྡོ་རྗེ་སེར་མོ ༑ ཁར་རྃ་ལས་འདོད་ཆགས་རྡོ་རྗེ་དམར་མོ། དཔྲལ་བར་ཨྃ་ལས་ཕྲག་དོག་རྡོ་རྗེ་ལྗང་གུ། སྙིང་གར་ནྃ་ལས་བདག་མེད་རྡོ་རྗེ་མ་ནག་མོ། སྤྱི་བོར་ཨོཾ་ལས་སྐུ་རྡོ་རྗེ་དཀར་མོ། མགྲིན་པར་ཨཱཿལས་གསུང་རྡོ་རྗེ་དམར་མོ། སྙིང་གར་ཧཱུྃ་ལས་ཐུགས་རྡོ་རྗེ་ནག་མོ་རྣམས་ཞལ་གཅིག་ཕྱག་གཉིས་མ། གྲི་གུག་དང་ཐོད་པ་དང་ཁ་ཊྭཱཾ་ག་འཛིན་པ། སྐྱིལ་ཀྲུང་ཕྱེད་པས་བཞུགས་པའི་སྐྱེ་མཆེད་དང་སྐུ་གསུང་ཐུགས་བྱིན་གྱིས་བརླབ་ནས། རང་གི་སྙིང་གའི་ཨྃ་ལས་འོད་འཕྲོས་པས། རང་བཞིན་གྱི་གནས་ནས་བདག་མེད་མ་ལྷ་མོ་བཅོ་ལྔའི་དཀྱིལ་འཁོར་ལ་སངས་རྒྱས་དང་བྱང་ཆུབ་སེམས་དཔའ་དཔག་ཏུ་མེད་པའི་ཚོགས་ཀྱིས་བསྐོར་བའི་ཡེ་ཤེས་པ་སྤྱན་དྲངས་པ་ལ་ལྷ་མོ་བརྒྱད་ཀྱིས་མཆོད་ནས།

འགྲོ་བ་བུད་མེད་འདུལ་གཟིགས་ནས ༑ ༑ བདག་མེད་རྣལ་འབྱོར་མར་གྱུར་གང༌། །ཕྱག་འཚལ་ཕ་རོལ་ཕྱིན་ཐུབ་ ( ¡¶ ཞ ¡·¡¶ ལུ ¡· དྲུག་ ) ལ། །སྒྱུ་མའི་ཕྱག་རྒྱས་ཕྱག་འཚལ་འདུད། །ཅེས་པས་བསྟོད་ལ ༑ སྙིང་ག་ནས་སྤྲུལ་པའི་གཽ་རཱི་ལ་སོགས་པ་རྣམས་ཀྱིས་དགུག་པ་དང༌། གཞུག་པ་དང༌། བཅིང་བ་དང༌། དབང་དུ་བྱས་པར་བསམ་ཞིང་ཕྱག་རྒྱ་དང་བཅས་པས་ཨོཾ་ཨེ་ཧྱེ་ཧི་བྷ་ག་ ¡Ã ཝ་ཏི་ ( ¡¶ ཞ ¡· ཝཱན་ ) མ་ཧཱ་ཀཱ་རུ་ཎི་ཀ་ ¡Ã ཎཻ་རཱཏྨྱ་ ( ¡¶ ཞ ¡·¡¶ ལུ ¡· ནི་ར་ཨཱཏྨ་ ) ས་པ་རི་ཝཱ་ར་ཞེས་ཀུན་ལ་སྦྱར་ལ་གཽ་རཱི་ཨཱ་ཀརྵ་ཡ་ཛཿ ཙཽ་རཱི་པྲ་བེ་ཤ་ཡ་ཧཱུྃ། བེ་ཏཱ་ལཱི་བནྡྷ་བཾ། ཨེ་ཧྱེ་ཧི་མི་སྦྱར་བར་གྷསྨ་རཱི་བ་ཤཾ་ཀུ་རུ་ཧོཿ ཞེས་པས་རང་ལ་གཉིས་སུ་མེད་པར་ཐིམ་པར་བསམ་མོ། །དེ་ནས་ཡང་རང་གི་སྙིང་གའི་ཨཾ་ལས་འོད་འཕྲོས་པས་དབང་གི་ལྷ་རིགས་ལྔ། ཡུམ་བཞི། བྱང་ཆུབ་སེམས་དཔའ་བརྒྱད། ཁྲོ་བོ་བཅུ། ལྷ་མོ་དྲུག་རྣམས་སྤྱན་དྲངས་པ་ལ། ལྷ་མོ་བརྒྱད་ཀྱིས་མཆོད། ཞེ་སྡང་རྡོ་རྗེར་ཕྱག་འཚལ་བསྟོད། །སེར་སྣ་རྡོ་རྗེ་ཕྱག་འཚལ་བསྟོད། །གཏི་མུག་རྡོ་རྗེ་ ¡Ã བདག་ལ་སྩོལ ( ¡¶ ལུ ¡· ཕྱག་འཚལ་བསྟོད ) ། །འདོད་ཆགས་རྡོ་རྗེ་བདག་ལ་སྐྱོབས། །ང་རྒྱལ་ཕྲག་དོག་ཆེན་པོ་ཀུན། །རྡོ་རྗེ་ཀུན་གྱི་དམ་ཚིག་མགོན། །ལས་རྣམས་ཐམས་ཅད་སྒྲུབ་བྱེད་པ། །རྡོ་རྗེ་ཅན་ཀུན་བདག་དགྱེས་མཛོད། །ཅེས་པས་བསྟོད་དེ། བཅོམ་ལྡན་དེ་བཞིན་གཤེགས་པ་ཀུན། ། བཅོམ་ལྡན་བདག་ཉིད་ཆེན་པོ་རྣམས། །ཐུགས་རྗེའི་རང་བཞིན་ཅན་རྣམས་ཀྱི། ཁྱེད་ཀྱིས་བདག་ལ་དབང་བསྐུར་གསོལ། །ཨོཾ་ཨ་བྷི་ཥིཉྩ་ཏུ་མཱཾ་སརྦ་ཏ་ཐཱ་ག་ཏ་ཞེས་གསོལ་བ་བཏབ་པས། དེ་བཞིན་གཤེགས་པ་རྣམས་ཀྱིས། སངས་རྒྱས་རྣམས་ནི་ཐམས་ཅད་ཀྱི། །གསང་གསུམ་གནས་ལས་བྱུང་བ་ཡི། ཁམས་གསུམ་ཀུན་གྱིས་ཕྱག་བྱས་པ། །རྡོ་རྗེའི་དབང་བསྐུར་ཆེན་པོ་སྦྱིན། །ཞེས་པ་དང༌། ཨོཾ་བཛྲཱི་བྷ་ཝ་ཨ་བྷི་ཥིཉྩ་ཧཱུྃ། ཞེས་གསུང་ཞིང་དབང་བསྐུར། རིག་མས་རྡོ་རྗེའི་གླུ་བླང་ ༑ བྱང་ཆུབ་སེམས་དཔས་བཀྲ་ཤིས་བརྗོད།

ཁྲོ་བོ་རྣམས་ཀྱིས་བགེགས་བསྐྲད ༑ ལྷ་མོ་རྣམས་ཀྱིས་མཆོད་པ་མཛད། དབང་བསྐུར་བའི་ཆུ་རྒྱུན་གྱིས་སྨིན་ མཚམས་ ཡན་ཆད་གང༌། ལུས་ཀྱི་དྲི་མ་དག བུམ་པའི་དབང་ཐོབ། སྤྱི་བོའི་འཁོར་ལོ་མི་བསྐྱོད་པ། །རྣ་ཆའི་བདག་ཉིད་འོད་དཔག་མེད། །མགུལ་གྱི་ཕྲེང་བ་རིན་ཆེན་བདག །ལག་པར་རྣམ་པར་སྣང་མཛད་དོ། །སྐ་རགས་ལ་ནི་དོན་ཡོད་གནས ༑ ༑ ཡན་ལག་ཀུན་ལ་རྡོ་རྗེ་འཛིན། །ཞེས་རྒྱན་དྲུག་གི་དག་པ་དྲན་པར་བྱ། ཆུ་རྒྱུན་དེས་མགྲིན་པ་ཡན་ཆད་གང༌། ངག་གི་དྲི་མ་དག གསང་བའི་དབང་ཐོབ། ལྟེ་བ་སྤྲུལ་པའི་འཁོར་ལོ་ལས་ཀྱི་ཕྱག་རྒྱ། སྙིང་ག་ཆོས་ཀྱི་འཁོར་ལོ་ཆོས་ཀྱི་ཕྱག་རྒྱ ༑ མགྲིན་པ་ལོངས་སྤྱོད་གྱི་འཁོར་ལོ་དམ་ཚིག་གི་ཕྱག་རྒྱ། སྤྱི་བོ་བདེ་བ་ཆེན་པོའི་འཁོར་ལོ་ཕྱག་རྒྱ་ཆེན་པོ་ཞེས་འཁོར་ལོ་བཞིའི་དག་པ་དྲན་པར་བྱ། ཆུ་རྒྱུན་དེས་སྙིང་ག་ཡན་ཆད་གང༌། ཡིད་ཀྱི་དྲི་མ་དག ཤེས་རབ་ཡེ་ཤེས་ཀྱི་དབང་ཐོབ། མིག་ཏུ་གཏི་མུག་རྡོ་རྗེ་མ་ལ་སོགས་པ་སྐྱེ་མཆེད་ཀྱི་དག་པ་དྲན་པར་བྱ། ཆུ་རྒྱུན་དེས་རྐང་མཐིལ་ཡན་ཆད་གང༌། ལུང་ངག་ཡིད་གསུམ་གྱི་དྲི་མ་དག དབང་བཞི་པ་ཐོབ། ཆུ་ལྷག་མ་ཡར་ལུད་པ་ལས། བདག་མེད་མ་ལ་མི་བསྐྱོད་པ། རྡོ་རྗེ་མ་ལ་རྣམ་པར་སྣང་མཛད། དཀར་མོ་ལ་རིན་ཆེན་འབྱུང་ལྡན། ཆུ་མ་ལ་འོད་དཔག་མེད ༑ མཁའ་འགྲོ་མ་ལ་དོན་ཡོད་གྲུབ་པ། གཽ་རཱི་དང་པུཀྐ་སཱི་ལ་མི་བསྐྱོད་པ། ཙཽ་རཱི་དང་ཤ་བ་རཱི་ལ་རྣམ་པར་སྣང་མཛད། བེ་ཏཱ་ལཱི་དང་ཙནྜཱ་ལཱི་ལ་རིན་ཆེན་འབྱུང་ལྡན། གྷསྨ་རཱི་དང༌། གཡུང་མོ་ལ་འོད་དཔག་མེད། ས་སྤྱོད་མ་ལ་རྣམ་པར་སྣང་མཛད། མཁའ་སྤྱོད་མ་ལ་འོད་དཔག་ཏུ་མེད་པས་དབུར་བརྒྱན་ནས། དབང་གི་ལྷ་དེ་རྣམས་ཀྱང་རང་ལ་བསྟིམ་པར་བྱའོ། །དེ་ནས་བདུད་རྩི་གཏོར་མ་ལྟར་བྱིན་གྱིས་བརླབས་ནས་རང་གི་ལྕེ་ལ་མྱངས་པས། དཀྱིལ་འཁོར་གྱི་ལྷ་ཐམས་ཅད་མཉེས་ནས། ཟག་པ་མེད་པའི་ཡེ་ཤེས་ཀྱི་བདུད་རྩིའི་རང་བཞིན་བདག་ཡིན་སྙམ་དུ་བསམས་ལ། ཨོཾ་སརྦ་ཏ་ཐཱ་ག་ཏ་ཨ་མྲྀ་ཏ་བཛྲ་སྭ་བྷཱ་ཝ་ཨཱདྨ་ཀོ྅ཧཾ།

ཞེས་བརྗོད་དོ། །དེ་ནས་རང་གི་སྙིང་ག་ནས་སྤྲོས་པའི་ལྷ་མོ་རྣམས་ཀྱིས། དཀྱིལ་འཁོར་གྱི་ལྷ་རྣམས་ལ་མཆོད་པར་བསམ་ཞིང༌། དཀར་མོ་རི་དྭགས་མཚན་མ་འཛིན ༑ ༑ ལ་སོགས་པ་བརྗོད་ནས། མཆོད་པ་ཐམས་ཅད་ཀྱིས་མཆོད་པར་བྱ་བའི་ངོ་བོ་བདག་ཡིན་སྙམ་དུ་བསྒོམས་ལ། ཨོཾ་སརྦ་ཏ་ཐཱ་ག་ཏ་པཱུ་ཛ་བཛྲ་སྭ་བྷཱ་ཝ་ཨཱདྨ་ཀོ྅ཧཾ། ཞེས་བརྗོད་དོ། །དེ་ནས་ལྷ་མོ་དེ་དག་ཉིད་ཀྱིས་བསྟོད་པར་བསྒོམ་ཞིང་ ༑ འགྲོ་བ་བུད་མེད་འདུལ་གཟིགས་ནས། །ཞེས་པ་ལ་སོགས་པ་བརྗོད་ནས། སངས་རྒྱས་ཐམས་ཅད་ཀྱིས་ཀྱང་བསྟོད་པར་བྱ་བ་ཡོན་ཏན་གྱི་ངོ་བོ་བདག་ཡིན་སྙམ་དུ་བསྒོམས་ལ། ཨོཾ་སརྦ་ཏ་ཐཱ་ག་ཏ་སྟུ་ཏི་བཛྲ་སྭ་བྷཱ་ཝ་ཨཱདྨ་ཀོ྅ཧཾ། ཞེས་བརྗོད་ནས། ལྷ་མོ་རྣམས་རང་གི་སྙིང་གར་བསྟིམ་མོ། །དེ་ནས་རྩ་བའི་དཀྱིལ་འཁོར་གྱི་ལྷ་ ( ¡¶ ཞ ¡· + བཅོ་ལྔ་ ) དང་སྣོད་བཅུད་ཀྱི་ལྷ་ཐམས་ཅད་ཀྱི་སྐུ་མདོག་ལ་དམིགས་ཏེ། དང་པོར་ནག་པོ་རབ་ཏུ་བསྒོམ། །གཉིས་པར་དམར་པོ་རྣམ་པར་བསྒོམ ༑ ༑ གསུམ་པ་ལ་ནི་སེར་པོར་བསྒོམ། །བཞི་པར་ལྗང་གུ་དེ་བཞིན་ནོ། །ལྔ་པར་ཁ་དོག་སྔོན་པོ་དང༌། །དྲུག་པར་དཀར་པོའི་ལུས་ཅན་ཏེ། །ཡན་ལག་དྲུག་བསྒོམ་རྣལ་འབྱོར་གྱིས། །དགའ་བྲལ་མཐར་ཡང་དེ་བཞིན་ནོ། །ཞེས་ཁ་དོག་རྣམས་སྒྱུར་ཞིང་བསྒོམས་པས་ལྷ་ཉིད་ལའང་ཞེན་པ་དང་བྲལ་ཞིང་ཏིང་ངེ་འཛིན་ལ་དབང་འབྱོར་བ་དང༌། དེ་བཞིན་གཤེགས་པ་རིགས་དྲུག་གི་བྱིན་རླབས་འཇུག་ཅིང་ ༑ ཕྲིན་ལས་རྣམས་ཐོགས་པ་མེད་པར་འགྲུབ་པར་འགྱུར་རོ། །སླར་ཡང་རང་བཞིན་གྱི་སྐུ་མདོག་ནག་པོ་འབའ་ཞིག་བསྒོམས་ལ། ལྷའི་སྐུ་སྣང་ལ་རང་བཞིན་མེད་པ་མེ་ལོང་གི་གཟུགས་བརྙན་ལྟ་བུ་ལ་དམིགས་པ་གཏད་དེ་སེམས་མཉམ་པར་བཞག་གོ །བསྐྱེད་པའི་རིམ་པའོ།། །།རྫོགས་པའི་རིམ་པ་བསྒོམ་པའི་ཚུལ་ལ་གཉིས་ལས། དམིགས་པ་དང་བཅས་པ་ནི། ལྷ་བསྡུས་ནས་རང་ཉིད་གཙོ་མོ་རྐྱང་དུ་གནས་པའམ། མ་བསྡུས་ཀྱང་རུང་སྟེ་ལུས་ཀྱི་འཕྲུལ་འཁོར་དང་ལྡན་པས། སྤྱི་གཙུག་ནས་ལྟེ་བའི་བར་དུ་རྩ་ཨ་ཝ་དྷཱུ་ཏཱི་ཤིན་ཏུ་ཕྲ་བ་ཐིག་ལེའི་དྭངས་མས་གང་བ།

དེའི་གཡས་སུ་རོ་མ་མེའི་རང་བཞིན་རཀྟས་གང་བ་དམར་མོ། གཡོན་དུ་རྐྱང་མ་ཆུའི་རང་བཞིན་བྱང་ཆུབ་ཀྱི་སེམས་ཀྱིས་གང་བ་དཀར་པོ། ཨ་ཝ་དྷཱུ་ཏཱི་ལ་བརྟེན་པའི་ལྟེ་བ་སྤྲུལ་པའི་འཁོར་ལོ་རྩ་འདབ་དྲུག་ཅུ་རྩ་བཞི་པའི་ལྟེ་བར། ཨ་དམར་པོ་མེའི་རང་བཞིན་མགོ་གྱེན་དུ་ལྟ་བ། ནང་སྐོར་འདབ་བརྒྱད་ལ། ཨ་ཀ་ཙ་ཊ་ཏ་པ་ཡ་ཤ ཕྱི་སྐོར་ལ་ཨཱ་ལི་ཕྲག་གཉིས་དང༌། ཧ་དང་ཀྵ་སྤངས་པའི་ཀཱ་ལི། སྙིང་ག་ཆོས་ཀྱི་འཁོར་ལོ་ལ་ ( ¡¶ ཞ ¡·¡¶ ལུ ¡· + རྩ་ ) འདབ་བརྒྱད་པའི་ལྟེ་བར་ཐིག་ལེས་གང་བའི་ཧཱུྃ་ནག་པོ་མགོ་ཐུར་དུ་ལྟ་བ། ཕྱོགས་བཞིར་བྷྲཱུྃ་ཨཱྃ་ཛྲཱིཾ་ཁྃ། མཚམས་བཞིར་ལྃ་མྃ་པྃ་ཏཱྃ། མགྲིན་པ་ལོངས་སྤྱོད་ཀྱི་འཁོར་ལོ་རྩ་འདབ་བཅུ་དྲུག་པའི་ལྟེ་བར ༑ ཨ་དམར་པོ་མེའི་རང་བཞིན་མགོ་གྱེན་དུ་ལྟ་བ། འདབ་མ་ལ་ཨཱ་ལི། སྤྱི་བོ་བདེ་བ་ཆེན་པོའི་འཁོར་ལོ་རྩ་འདབ་སུམ་ཅུ་སོ་གཉིས་པའི་ལྟེ་བར་ཐིག་ལེས་གང་བའི་ཧྃ་དཀར་པོ་མགོ་ཐུར་དུ་ལྟ་བ། འདབ་མ་ལ་ཨཱ་ལི་ཕྲག་གཉིས་བསམ

༑ དེ་ནས་འོག་གི་རླུང་གིས་ལྟེ་བའི་ ¡Ã ཨ་ཆེར་ ( ¡¶ ཞ ¡·¡¶ ལུ ¡· མེ་ ) སྦར་བ། རོ་མའི་མེ་དང་འགྲོགས་ཏེ། གྱེན་དུ་ཆེར་འབར་བས་འཁོར་ལོ་གོང་མ་གསུམ་བསྲེགས ༑ ཚངས་པའི་བུ་ག་ནས་ཕྱིར་སོང་བར་ཕྱོགས་བཅུའི་སངས་རྒྱས་ཐམས་ཅད་ཀྱི་ལོང་བུ་གཡས་པར་ཞུགས་ནས། སངས་རྒྱས་ཐམས་ཅད་ཀྱི་བདུད་རྩིའི་རྒྱུན་བཀུག་པ་ཚངས་པའི་བུ་ག་ནས་ཞུགས། གཡོན་རྐྱང་མའི་ཐིག་ལེ་དང་བཅས་ཏེ་བབ། རིམ་པ་བཞིན་འཁོར་ལོ་རྣམས་གསལ་བཏབ། ཐིགས་པ་གཅིག་ལྟེ་བའི་ཨ་ལ་ཕོག་པས། དེ་ལས་མེའི་ཟེར་མ་ཤིན་ཏུ་ཕྲ་བ་ཨ་ཝ་དྷཱ་ཏཱིའི་ནང་ནས་མྱུར་དུ་སོང་བས། སྤྱི་བོའི་ཧྃ་ལ་བསྣུན་པས། ཧྃ་ལས་ཐིག་ལེའི་དྭངས་མ་ཤིན་ཏུ་ཕྲ་བའི་རྒྱུན་དབུ་མའི་ལམ་ནས་ཟགས་ནས། གཏུམ་མོའི་མེ་ལ་ཞུགས་པས་མེའི་ནུས་ ¡Ã པ་ ( ¡¶ ལུ ¡· པས་ཕལ་ ) ཆེར་འཕེལ་ཞིང༌། ཐིག་ལེ་ལྟེ་བ་ནས་འཕྲོས་པས་ལུས་ཐམས་ཅད་ལ་ཁྱབ་པས་བདེ་བ་སྐྱེས། མེའི་ནུས་པ་ཁམས་དང་འདྲེས་པས་སྤྱི་བོ་ནས་ལུས་ཐམས་ཅད་ལ་ཁྱབ་པས་དྲོད་འབར་བར་བསམ་ཞིང་རླུང་ཁ་སྦྱོར་དུ་བྱའོ། །དེ་ལྟར་གོམས་པས་ལུས་ལ་དྲོད་དང་བདེ་བ་དང༌། སེམས་ལ་གསལ་བའི་ཏིང་ངེ་འཛིན་སྐྱེ་བར་འགྱུར་རོ།། དམིགས་མེད་བསྒོམ་པའི་ཚུལ་ནི། སྙིང་གའི་ཨཾ་ལས་འོད་འཕྲོས་པས། སྣོད་བཅུད་ཐམས་ཅད་སྲུང་བའི་འཁོར་ལོ་ལ་བསྡུ། དེ་གཞལ་ཡས་ཁང༌། དེ་ཕྱིའི་ལྷ་མོ་བཅུ་ལ། སྟེང་འོག་གི་ལྷ་མོ་གཉིས་གདན་དང་བཅས་པ། གཙོ་མོའི་དབུ་དང་ ༑ ཞབས་དང༌། ཕྱོགས་མཚམས་ཀྱི་ལྷ་མོ་བརྒྱད་གདན་དང་བཅས་པ། ནང་གི་ལྷ་མོ་བཞི་དང༌། ཐོད་པ་རྣམས་ལ། དེ་དག་གདན་དང་བཅས་པའང་གཙོ་མོའི་སྐུའི་ཐད་ཀ་རྣམས་སུ་བསྡུའོ། །གཙོ་མོའང་ཐུགས་ཀའི་ཨྃ་ལ་བསྡུ། ཨྃ་གི་ཁོག་པ་མགོ་བོ། དེ་ཟླ་ཚེས། དེ་ཐིག་ལེ། དེ་ནཱ་ད་ལ་བསྡུ་སྟེ་སེམས་ཅུང་ཟད་བཟུང་ངོ༌། །དེ་ནས་ནཱ་དའང་ཡལ་ཏེ་མི་དམིགས་པའི་ངང་ལ་བཞག་གོ ། དེ་གོམས་པས་མི་རྟོག་པའི་ཡེ་ཤེས་སྐྱེ་བར་འགྱུར་རོ། །རྫོགས་པའི་རིམ་པ་སྟེ། མཉམ་པར་བཞག་པའི་རྣལ་འབྱོར་རོ།

།དེ་ནས་ཆུ་ལས་ཆུ་བུར་རྡོལ་བ་ལྟར། འོད་གསལ་ལས་རང་ཉིད་ཟུང་འཇུག་གི་སྐུ་རྡོ་རྗེ་བདག་མེད་མར་བཞེངས་པ། དེའི་ཐུགས་ཀའི་ཨྃ་ལས་འོད་འཕྲོས་པས་རྩ་བའི་དཀྱིལ་འཁོར་སྣོད་བཅུད་དང་བཅས་པ་སྔར་བཞིན་གསལ་བཏབ་ནས། རྩ་བའི་ལྷ་མོ་རྣམས་ཀྱི་ཐུགས་ཀར་ཉི་མའི་དཀྱིལ་འཁོར་གྱི་སྟེང་དུ། སོ་སོའི་ས་བོན་གྱི་ཡི་གེ་གསལ་བར་དམིགས་པའི་མཐའ་མར་སྔགས་ཀྱི་ཕྲེང་བ་འཁོར་བའི་འོད་ཀྱིས་སྒྲིབ་པ་གཉིས་སྦྱངས་ཚོགས་གཉིས་སྤེལ་སངས་རྒྱས་ཐམས་ཅད་ཀྱི་རྒྱུད་བསྐུལ་བས་དེ་དག་གི་བྱིན་རླབས་བདག་ལ་འཇུག་པར་བསམ་ཞིང༌། ཨོཾ་ཨཱཿ་ཨྃ་ཧཱུྃ་ཕཊ་སྭཱ་ཧཱ ༑ ཨོཾ་ཨཱཿཨཱྃ་ཧཱུྃ་ཕཊ་སྭཱ་ཧཱ། ཨོཾ་ཨཱཿཨིཾ་ཧཱུྃ་ཕཊ་སྭཱ་ཧཱ། ཨོཾ་ཨཱཿཨཱིཾ་ཧཱུྃ་ཕཊ་སྭཱ་ཧཱ། ཨོཾ་ཨཱཿཨུྃྃ་ཧཱུྃ་ཕཊ་སྭཱ་ཧཱ། ཨོཾ་ཨཱཿཨཱུྃ་ཧཱུྃ་ཕཊ་སྭཱ་ཧཱ། ཨོཾ་ཨཱཿརྀཾ་ཧཱུཾ་ཕཊ་སྭཱ་ཧཱ། ཨོཾ་ཨཱཿརཱྀཾ་ཧཱུྃ་ཕཊ་སྭཱ་ཧཱ། ཨོཾ་ཨཱཿལྀཾ་ཧཱུྃ་ཕཊ་སྭཱ་ཧཱ། ཨོཾ་ཨཱཿལཱྀཾ་ཧཱུྃ་ཕཊ་སྭཱ་ཧཱ། ཨོཾ་ཨཱཿཨེཾ་ཧཱུྃ་ཕཊ་སྭཱ་ཧཱ། ཨོཾ་ཨཱཿཨཻ༵ཾ་ཧཱུྃ་ཕཊ་སྭཱ་ཧཱ། ཨོཾ་ཨཱཿཨོཾ་ཧཱུྃ་ཕཊ་སྭཱ་ཧཱ། ཨོཾ་ཨཱཿཨཽ༷ཾ་ཧཱུྃ་ཕཊ་སྭཱ་ཧཱ། ཨོཾ་ཨཱཿཨྃ་ཧཱུྃ་ཕཊ་སྭཱ་ཧཱ། ཞེས་པ་སོ་སོའི་སྔགས་དང༌། ཨོཾ་ཨཱཿ ཨ་ཨཱ། ཨི་ཨཱི། ཨུ་ཨཱུ། རྀ་རཱྀ། ལྀ་ལཱྀ། ཨེ་ཨཻ། ཨོ་ཨཽ། ཨྃ་ཧཱུྃ་ཕཊ་སྭཱ་ཧཱ། ཕྲེང་བའི་སྔགས་རྣམས་གང་ལ་མོས་པ་ཇི་སྲིད་མི་སྐྱོའི་བར་དུ་བཟླ་བར་བྱའོ། །བཟླས་པའི་རྣལ་འབྱོར་རོ། །དེ་ལྟར་བཟླས་པ་ཚར་བ་དང༌། མཆོད་པ་དང་གཏོར་མ་བྱ་བའི་ཚུལ་ནི། དབེན་པའི་གནས་སུ་མཎྜལ་ཁྲུ་གང་བ་ལ་བ་བྱུང་དང་དྲི་བཟང་གིས་བྱུག ཆུ་བཞི་སྔོན་དུ་འགྲོ་བའི་མཆོད་པ་ལྔ་དང༌། ནང་མཆོད་དང༌། རྡོ་རྗེ་དྲིལ་བུ་རྣམས་ཇི་ལྟར་རིགས་པར་བཞག རང་གིས་བསྒོམས་པའི་དཀྱིལ་འཁོར་གྱི་ལྷ་རྣམས་བསྡུས་ཏེ། གཙོ་མོའམ་ཧེ་རུ་ཀ་ཕྱག་གཉིས་པའི་ང་རྒྱལ་གྱིས་གནས་ཏེ། ཡོ་བྱད་རྣམས། ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ཧཱུྃ་ཕཊ་ཀྱི་བསངས། ཨོཾ་སྭ་བྷཱ་ཝ་ཤུདྡྷཿསརྦ་དྷརྨཱཿསྭ་བྷཱ་ཝ་ཤུདྡྷོ྅ཧཾ་གིས་སྟོང་པར་སྦྱངས

༑ སྟོང་པའི་ངང་ལས་ལྷ་རྫས་གྱི་མཆོད་པ་ངོ་བོ་བཟང་ཞིང་རྒྱ་ཆེ་བར་བསྐྱེད་ལ། སོ་སོའི་སྔགས་དང༌། ཨོཾ་ཨཱཿཧཱུྃ་གིས་བྱིན་གྱིས་བརླབ། མཎྜལ་གྱི་དབུས་སུ་དྲིའི་ཆུ་བླུགས་པ་ལག་པ་གཡས་པས་དབང་ལྡན་ནས་གཡས་སྐོར་དུ་བྱུག་ཅིང༌། སྲུང་བའི་འཁོར་ལོ་གཞལ་ཡས་ཁང་དང་བཅས་པ་སྐད་ཅིག་གིས་བསྐྱེད ༑ ལྷ་དང་ཀ་པཱ་ལའི་གནས་རྣམས་སུ་དྲིའི་ཐིག་ལེ་དང་མེ་ཏོག་ཚོམ་ཅུང་ཟད་རེ་བཞག་པ་གདན་རྣམས་སུ་བསྒོམས་ནས། དབུས་སུ་མེ་ཏོག་གི་ཚོམ་བུ་དགོད་ཅིང༌། ཨོཾ་ཨཱཿཨྃ་བཛྲ་ནཻ་རཱཏྨཱ་ན་མཿ ཞེས་པས་རྡོ་རྗེ་བདག་མེད་མ་དང༌། ཤར་དུ་ཨོཾ་ཨཱཿཨཱཾ་བཛྲཱི་ཡེ་ན་མས་རྡོ་རྗེ་མ། ལྷོར་ཨོཾ་ཨཱཿཨིཾ་གཽ་རཱི་ཡེ་ན་མས་དཀར་མོ། ནུབ་ཏུ་ཨོཾ་ཨཱཿཨཱིཾ་ཝ་རཱི་ཡེ་ན་མས་ཆུ་མ། བྱང་དུ་ཨོཾ་ཨཱཿཨུཾ་བཛྲ་ཌཱ་ཀི་ནཱི་ཡེ་ན་མས་རྡོ་རྗེ་མཁའ་འགྲོ་མ། མཚམས་རྣམས་སུ་ཨོཾ་ཨཱཿཧཱུྃ་ལས་བདུད་རྩིས་གང་བའི་ཐོད་པ། ཕྱིའི་བྱང་ཤར་དུ། ཨོཾ་ཨཱཿཨཱུྃ་པུཀྐ་སཱི་ཡེ་ན་མས་པུཀྐ་སཱི། ཤར་ལྷོར་ཨོཾ་ཨཱཿརྀ་ྃཤ་བ་རཱི་ཡེ་ན་མས་རི་ཁྲོད་མ། ལྷོ་ནུབ་དུ། ཨོཾ་ཨཱཿརཱྀ་ྃཙནྜཱ་ལཱི་ཡེ་ན་མས་གདོལ་པ་མོ། ནུབ་བྱང་དུ་ཨོཾ་ཨཱཿལྀ་ྃཌོཾ་བི་ནཱི་ཡེ་ན་མས་གཡུང་མོ། ཤར་དུ་ཨོཾ་ཨཱཿལཱྀ་ྃ་གཽ་རཱི་ཡེ་ན་མས་གཽ་རཱི། ལྷོར་ཨོཾ་ཨཱཿ ཨེ་ྃཙཽ་རཱི་ཡེ་ན་མས་ཆོམ་རྐུན་མ། ནུབ་ཏུ་ཨོཾ་ཨཱཿཨཻ་ྃབེ་ཏཱ་ལཱི་ཡེ་ན་མས་རོ་ལངས་མ། བྱང་དུ་ཨོཾ་ཨཱཿཨོྃ་གྷསྨ་རཱི་ཡེ་ན་མས་གྷསྨ་རཱི། འོག་ཏུ་བསྒོམ་པར་བྱ་བ་ནུབ་ཏུ། ཨོཾ་ཨཱཿཨཽཾ་བྷུ་ཙ་རཱི་ཡེ་ན་མས་ས་སྤྱོད་མ། སྟེང་དུ་བསྒོམ་པར་བྱ་བ་ཤར་དུ། ཨོཾ་ཨཱཿཨྃ་ཁེ་ཙ་རཱི་ཡེ་ན་མས་མཁའ་སྤྱོད་མ་རྣམས་བསྐྱེད། སྐྱེ་མཆེད་དང་སྐུ་གསུང་ཐུགས་བྱིན་གྱིས་བརླབ། དེ་ནས་རང་གི་ལག་པ་གཡས་པ་ཧཱུྃ་ལས་རྡོ་རྗེ་རྩེ་ལྔ་པ་ཧཱུྃ་གིས་མཚན་པ། གཡོན་པ་ཨ་ལས་པདྨ་འདབ་མ་ལྔ་པ་ཨས་མཚན་པར་བསྐྱེད་ལ། ཧཱུྃ་ཨ་ཞེས་བརྗོད་པས། དེ་དག་ཞུ་བ་ལས་བྱུང་བའི་ལག་པར་བྱིན་གྱིས་བརླབ

༑ ཨོཾ་མ་ཧཱ་བཛྲ་ཧཱུྃ་ཞེས་བརྗོད་ ¡Ã པས། གཡས་པས་ ( ¡¶ ལུ ¡· ཅིང་ ) རྡོ་རྗེ་སྨིན་མཚམས་ཀྱི་བར་དུ་ལན་གསུམ་གསོར་ནས་སྙིང་གར་བཟུང་ལ་ཧཱུྃ་ཞེས་བརྗོད་དེ། ཐོག་མ་དང་ཐ་མ་མེད་པའི་བྱང་ཆུབ་ཀྱི་སེམས་ཐུགས་ཀྱི་དམ་ཚིག ཨོཾ་བཛྲ་གྷཎྜེ་ཨཿཧཱུྃ་ཞེས་བརྗོད་ཅིང༌། གཡོན་པས་དྲིལ་བུ་དཀྲོལ་ནས་ཁ་གྱེན་དུ་བསྟན་ཏེ། དཀུར་བཟུང་ལ། ཨཿཞེས་བརྗོད་ནས། སྲིད་པ་ངོ་བོ་ཉིད་ཀྱིས་དག་པ་སྟོན་པར་བྱེད་པ་གསུང་གི་དམ་ཚིག དེ་ལྟར་རང་ལྷའི་སྐུར་དམིགས་པ་ཕྱག་རྒྱའི་དམ་ཚིག་དུ་དྲན་པར་བྱ་བ་སྟེ་དམ་ཚིག་གསུམ་གྱིས་བདག་བྱིན་གྱིས་བརླབ། དྲིལ་བུ་གནས་བརྒྱད་དུ་དཀྲོལ་བའི་སྒྲས། བླ་མ་དང་དཀྱིལ་འཁོར་གྱི་ལྷ་དང༌། སངས་རྒྱས་དང༌། བྱང་ཆུབ་སེམས་དཔའ་ཐམས་ཅད་སྤྱན་དྲང་བར་བསམ་ཞིང༌། ཨོཾ་བཛྲ་དྷརྨ་ར་ཎི་ཏ། པྲ་ར་ཎི་ཏ། སཾ་པྲ་ར་ཎི་ཏ། ¡Ã སརྦ་བུདྡྷ་ཀྵེ་ཏྲ། ( ¡¶ ཞ ¡· - སརྦ་བུདྡྷ་ཀྵེ་ཏྲ། ) པྲ་ཙ་ལི་ཏེ། པྲ་ཛྙཱ་པཱ་ར་མི་ཏཱ། ནཱ་ད་སྭ་བྷ་ཝེ ༑ བཛྲ་དྷརྨ་ཧྲི་ད་ཡ། སནྟོ་ཥ་ནི་ཧཱུྃ་ཧཱུྃ་ཧཱུྃ་ཨ་ཁཾ་སྭཱ་ཧཱ། ཨོཾ་ཨེ་ཧྱེ་ཧི་བྷ་ག་ཝ་ཏི་མ་ཧཱ་ཀཱ་རུ་ཎི་ཀ་ནཻ་རཱཏྨཱ་ས་པ་རི་ཝཱ་ར་ས་མཱ་ཛཿ ཛཿཧཱུྃ་བྃ་ཧོཿ ཞེས་བརྗོད་ཅིང༌། མདུན་གྱི་ནམ་མཁར་བྱོན་པ་ལ། མཆོད་ཅིང་བསྟོད་ནས། བསྟིམ་པ་དང༌། དབང་བསྐུར་བ་དང༌། རིགས་བདག་གི་རྒྱས་གདབ་པའི་བར་བདག་བསྐྱེད་ལྟར་བྱས་ནས། བླ་མ་དང་རིགས་བདག་གཉིས་སུ་མེད་པར་བལྟའོ། །སྒྲུབ་པའོ ༑ ༑ དེ་ནས་སོ་སོའི་ཕྱག་རྒྱ་དང་ཏིང་ངེ་འཛིན་དང་ལྡན་པས། དྲི་མེད་ཡིད་དུ་འོང་པ་ཡི། །ལྷ་རྫས་དམ་པའི་ཞབས་བསིལ་འདི། །བཅོམ་ལྡན་འཁོར་དང་བཅས་ལ་འབུལ། །བཞེས་ནས་བདག་ལ་དགྱེས་པར་མཛོད། །ཨོཾ་བྷ་ག་ཝ་ཏི་མ་ཧཱ་ཀཱ་རུ་ཎི་ཀ་ནཻརཱཏྨཱ་ས་པ་རི་ཝཱ་ར་ནི་རི་ཏེ་ཨཱཿ ( ¡¶ ཞ ¡· - ཨཱཿ ) ཧཱུྃ་གིས་ཞབས་བསིལ་དབུལ། །དེ་བཞིན་དུ་ཞལ་བསིལ་འདི་དང༌། ནི་ཝི་ཏི་ཨཱཿཧཱུྃ། འཐོར་འཐུང་འདི་དང༌། སརྦ་སཾ་ཤོ་དྷ་ནི་སྭཱ་ཧཱ། མཆོད་ཡོན་འདི་དང༌། ཛཿཧཱུྃ་བྃ་ཧོཿམ་ཧཱ་ཨརྒྷཾ་པྲ་ཏཱིཙྪ་

( ¡¶ ཞ ¡·¡¶ ལུ ¡· + ཡེ་ ) སྭཱ་ཧྭས་མཆོད་ཡོན་རྣམས་དབུལ་ལོ། །མེ་ཏོག་འདི་ནི་བཟང་ཞིང་དགེ །དག་པའི་སྐྱེ་གནས་ལས་དག་པ། །བདག་གི་དད་པས་འབུལ་ལགས་ཀྱིས། །བཞེས་ནས་བདག་ལ་དགྱེས་པར་མཛོད། ། བཛྲ་པུཥྤེ་ཨཱཿཧཱུྃ་གིས་མེ་ཏོག །ཚལ་དག་རོ་ནི་ཕན་པ་དང༌། །གང་ཞིག་དྲི་དང་བདུག་སྤོས་མཆོག །བདག་གི་དད་པས་འབུལ་ལགས་ཀྱིས། །བཞེས་ནས་བདག་ལ་དགྱེས་པར་མཛོད། །བཛྲ་དྷཱུ་པེ་ཨཱཿཧཱུྃ་གིས་བདུག་སྤོས། སྲིན་པོ་འཇོམས་ཤིང་དག་བྱེད་ལ། །དགེ་ཞིང་མུན་པ་རྣམས་སེལ་བ། །བདག་གི་དད་པས་འབུལ་ལགས་ཀྱིས། །བཞེས་ནས་བདག་ལ་དགྱེས་པར་མཛོད། །བཛྲ་ཨཱ་ལོ་ཀེ་ཨཱཿཧཱུྃ་གིས་མར་མེ། འདི་ནི་དྲི་བཟང་དགེ་བ་སྟེ། །དག་པའི་སྐྱེ་གནས་ལས་དག་པ། །བདག་གི་དད་པས་འབུལ་ལགས་ཀྱིས། །བཞེས་ནས་བདག་ལ་དགྱེས་པར་མཛོད། །བཛྲ་གནྡྷེ་ཨཱཿཧཱུྃ་གིས་དྲི་ཆབ། སྨན་རྣམས་བཅུད་གཙང་ཡི་གར་འོང༌། །སྔགས་ཀྱི་ཞལ་ཟས་བཤོས་འདི་དག །བཅོམ་ལྡན་འཁོར་དང་བཅས་ལ་འབུལ། །བཞེས་ནས་བདག་ལ་དགྱེས་པར་མཛོད།། བཛྲ་ནཻ་ཝི་དྱེ་ཨཱཿཧཱུྃ་གིས་ཞལ་ཟས། དྲི་མེད་ཡིད་དུ་འོང་བ་ཡི། །ལྷ་རྫས་དམ་པའི་རོལ་མོ་འདི། །བཅོམ་ལྡན་འཁོར་དང་བཅས་ལ་འབུལ། །བཞེས་ནས་བདག་ལ་དགྱེས་པར་མཛོད། །བཛྲ་དྷརྨ་ ( ¡¶ ཞ ¡· + རི་ཎི་ཏ་ ¡¶ ལུ ¡· + རཱ་ན་ ) ཞེས་པ་ནས་ཨ་ཁཾ་སྭཱ་ཧཱའི་བར་གོང་དུ་བསྟན་པ་ལྟར་བརྗོད་ལ་རོལ་མོ་དབུལ་ལོ། ། ཕྱིའི་མཆོད་པའོ། །ནང་མཆོད་གཏོར་མ་ལྟར་བྱིན་གྱིས་བརླབ། མཐེབ་སྲིན་གྱིས་གཏོར་བ་རྣམས་ཐོད་པ་བདུད་རྩིས་གང་བ་དུ་མར་གྱུར་པས། རྩ་བའི་བླ་མ་དང༌། བརྒྱུད་པའི་བླ་མ་རྣམས་དང༌། དཀྱིལ་འཁོར་གྱི་ལྷ་དང༌། ཡི་དམ་གྱི་ལྷ་རྣམས་ལ་སོ་སོའི་སྔགས་ཀྱིས་ཕུལ་ལ། ལྕེ་དཔྲལ་བ། མགྲིན་པ། སྙིང་ག་རྣམས་སུ་རེག་པས་ལུས་ཀྱི་ལྷ་རྣམས་མཆོད། དེ་ནས་ཆོས་སྐྱོང་སྲུང་མ་དང༌། ཡུལ་ཉི་ཤུ་རྩ་བཞིའི་དཔའ་བོ་དང་རྣལ་འབྱོར་མ་དང༌། འཇིག་རྟེན་སྐྱོང་བ་རྣམས་དང༌། མཐར་རིགས་དྲུག་གི་སེམས་ཅན་རྣམས་ལ་བྱིན་པས་ཚིམ་པར་བསམ་མོ།

།ནང་གི་མཆོད་པའོ། །སྙིང་ག་ནས་སྤྲུལ་པའི་གཽ་རཱི་ལ་སོགས་པ་རྣམས་ཀྱིས་མཆོད་པར་བསམ་ཞིང༌། དཀར་མོ་རི་དྭགས་མཚན་མ་འཛིན། ། ཞེས་པ་ལ་སོགས་པ་མཆོད་པ་ནི་ཡིད་ལས་བྱུང་བའོ། །རང་གི་ལུས་དཔག་ཏུ་མེད་པ་སྤྲུལ་པས་བསྟོད་ཅིང་ཕྱག་འཚལ་བར་བསམ་ཞིང༌། གང་གི་དྲིན་གྱིས་བདེ་ཆེན་ཉིད། །ལ་སོགས་པས་བླ་མ་དང་དཀྱིལ་འཁོར་གྱི་ལྷ་ཚོགས་དང༌། སངས་རྒྱས་དང༌། བྱང་ཆུབ་སེམས་དཔའ་ཐམས་ཅད་ལ་ཅི་ཤེས་པས་བསྟོད་པར་བྱའོ། །བསྟོད་པའི་མཆོད་པའོ། །དེ་ནས་སྡིག་པ་དང་ཉེས་ལྟུང་འདག་ཅིང་ཚོགས་འདུམས་པར་བྱ་བའི་ཕྱིར། ཡན་ལག་བདུན་པ་དང་སྡོམ་པ་གཟུང་བ་ལན་གསུམ་གསུམ་དུ་བྱས་ནས། ལས་བསགས་པ་འབྲས་བུ་དང་ལྡན་པར་བྱ་བའི་ཕྱིར། རིགས་སུ་སྐྱེ་དང་དམ་ཚིག་ཅན། །སྨྱོ་མེད་ཀྱེ་ཡི་རྡོ་རྗེ་སྟོན། །བླ་མ་ལ་གུས་སྙིང་རྗེར་ལྡན། །སྐྱེ་ཞིང་སྐྱེ་བར་འགྱུར་བར་ཤོག །ལག་པས་རྡོ་རྗེ་དྲིལ་བུ་འཁྲོལ། །ཟབ་མོའི་ཆོས་ནི་ཀློག་པ་དང༌། །བཙུན་མོའི་ཁུ་བ་མཉམ་ཟས་ཅན། །སྐྱེ་ཞིང་སྐྱེ་བར་འགྱུར་བར་ཤོག །ཅེས་པ་དང༌། སེམས་ཅན་ཐམས་ཅད་བདེ་གྱུར་ཅིག །སེམས་ཅན་ཐམས་ཅད་སྐྱོན་མེད་པར། །གང་གི་ལམ་གྱིས་གྲོལ་འགྱུར་བ། །དེས་ནི་སངས་རྒྱས་མྱུར་ཐོབ་ཤོག །ཅེས་སྨོན་ལམ་བཏབ་བོ། །དེ་ནས་མངོན་པར་བཤམས་པའི་གཏོར་མ་ཨ་མྲྀ་ཏས་བསངས ༑ སྭ་བྷཱ་ཝས་སྦྱངས། སྟོང་པའི་ངང་ལས་ཡྃ་ལས་རླུང༌། རྃ་ལས་མེ། ཨཱཿལས་ཐོད་པར། ཤར་ནས ་རིམ་ པས། གོ་ལས་བ་ལང་གི་ཤ ཀུ་ལས་ཁྱིའི་ཤ ད་ལས་རྟའི་ཤ ཧ་ལས་གླང་པོ་ཆེའི་ཤ དབུས་སུ་ན་ལས་མིའི་ཤ དེའི་སྟེང་དུ་རིམ་པ་དེས་བྷྲཱུཾ་ལས་དྲི་ཆེན། ཨཱྃ་ལས་རཀྟ། ཛྲཱིཾ་ལས་བྱང་ཆུབ་ཀྱི་སེམས། ཁྃ་ལས་ཀླད་པ། ཧཱུྃ་ལས་དྲི་ཆུ། དེའི་སྟེང་དུ་རིམ་པ་དེས། བྷྲཱུཾ་མེ་ལོང་ལྟ་བུ། ཨཱྃ་མཉམ་པ་ཉིད། ཛྲཱིཾ་སོ་སོར་རྟོག་པ། ཁྃ་བྱ་བ་གྲུབ་པ། ཧཱུྃ་ཆོས་ཀྱི་དབྱིངས་ཀྱི་ཡེ་ཤེས། དེ་རྣམས་ཀྱི་སྟེང་དུ་བདུད་རྩིའི་ངོ་བོ་ཧཱུྃ་དཀར་པོ་མགོ་ཐུར་དུ་ལྟ་བ།

དེའི་སྟེང་དུ་ཉི་མ་ལ་གནས་པའི་རྡོ་རྗེ་ཧཱུྃ་གིས་མཚན་པ། དེ་མས་ཅད་ཀྱི་གཡོན་སྐོར་དུ་ཨཱ་ལི། གཡས་སྐོར་དུ་ཀཱ་ལིས་བསྐོར་བར་བསམ་མོ། །ཧཱུྃ་ལས་འོད་ཟེར་འོག་ཏུ་འཕྲོས་པས་རླུང་གཡོས། དེས་མེ་སྦར་བས་རྫས་ཐམས་ཅད་ཞུ ༑ རླངས་པ་ཨོཾ་ལ་ཕོག་པས་བདུད་རྩིའི་རྒྱུན་བབ། ཧཱུྃ་ལ་ཕོག་པས། དེ་ལས་ཀྱང་འོད་ཟེར་འཕྲོས་པ་བརྟན་གཡོའི་བཅུད་དང་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་ཡེ་ཤེས་ཀྱི་བདུད་རྩི་ཧེ་རུ་ཀ་ཕྱག་གཉིས་པའི་རྣམ་པར་བཀུག་པ་རྡོ་རྗེ་ལ་ཐིམ། རྡོ་རྗེ་ཉི་མ་དང་ཨོཾ་དང་བཅས་པ་ཐོད་པའི་ནང་དུ་ལྷུང་ནས་ཐམས་ཅད་འདྲེས་ཏེ། ཁ་དོག་དང༌། དྲི་དང༌། རོ་དང་ ༑ ནུས་པ་ཕུན་སུམ་ཚོགས་པའི་བདུད་རྩིར་བསྐྱེད་ནས། ཨོཾ་ཨཱཿཧཱུྃ་དང༌། ཧ་ཧོ་ཧྲཱིཿས་བྱིན་གྱིས་བརླབ་པ་རྫས་ཀྱི་ཏིང་ངེ་འཛིན་ཏོ། །མདུན་གྱི་ནམ་མཁར་ཨེ་ལས་ཆོས་ཀྱི་འབྱུང་གནས་ཀྱི་ནང་དུ་པདྨ་འདབ་བརྒྱད་སུམ་བརྩེགས་ཀྱི་དབུ་མའི་ལྟེ་བར་བདག་མེད་མ་ལྷ་མོ་བཅོ་ལྔའི་དཀྱིལ་འཁོར། སྟེང་གི་ལྟེ་བ་དང་འདབ་མར་ཨོཾ་རྣམས་ལས་དབུས་སུ་སྐུ་རྡོ་རྗེ། ཤར་ནས་རིམ་པས་དབང་ཕྱུག་ཆེན་པོ། ལྷའི་དབང་པོ། ཚངས་པ་ཆེན་པོ། ཁྱབ་འཇུག ཤར་ལྷོ་ནས་འདོད་པའི་དབང་ཕྱུག ཚོགས་ཀྱི་བདག་པོ། བྷྲྀངྒི་རི་ཏི། གཞོན་ནུ་ཀཱརྟི་ཀཱ། ཐམས་ཅད་མདོག་དཀར་པོ། བར་གྱི་འདབ་མ་བརྒྱད་ལ། ཧཱུྃ་བརྒྱད་ལས། བརྒྱ་བྱིན། གཤིན་རྗེ། ཆུ་ལྷ། གནོད་སྦྱིན། མེ་ལྷ། སྲིན་པོ། རླུང་ལྷ། དབང་ལྡན་ཏེ་ཐམས་ཅད་ཀྱང་སྐུ་མདོག་སྔོན་པོའོ། །འོག་གི་ལྟེ་བ་དང་འདབ་མར་ཨཱཿརྣམས་ལས། ¡Ã དབུས་སུ་ ( ¡¶ ཞ ¡·¡¶ ལུ ¡· - དབུས་སུ་ ) གསུང་རྡོ་རྗེ ༑ འདབ་མ་རྣམས་ལ་སྟོབས་ཀྱི་རྒྱུ། དུང་སྐྱོང༌། མཐའ་ཡས། ནོར་རྒྱས། འཇོག་པོ། རིགས་ལྡན། པདྨ། པདྨ་ཆེན་པོ་སྟེ་ཐམས་ཅད་སྐུ་མདོག་དམར་པོ ༑ ལྷ་ཐམས་ཅད་ཞལ་གཅིག་ཕྱག་གཉིས་པ། རྡོ་རྗེ་དྲིལ་བུ་འཛིན་པ། རང་དང་འདྲ་བའི་ཡུམ་ལ་གཉིས་སུ་མེད་པར་འཁྱུད་པ། རྒྱན་ཐམས་ཅད་ཀྱིས་བརྒྱན་པར་བསམ་མོ།

།དེ་ནས་གཙོ་བོ་གསུམ་གྱི་ཐུགས་ཀ་ནས་འོད་འཕྲོས་པས ༑ ས་འོག་ས་སྟེང་ས་བླའི་སེམས་ཅན་ཐམས་ཅད་རང་རང་གི་འཁོར་རྣམས་ལ་བསྡུས་ནས། ཐམས་ཅད་ཀྱི་སྐུ་གསུང་ཐུགས་བྱིན་གྱིས་བརླབ། རང་གི་སྙིང་གའི་ས་བོན་ལས་འོད་འཕྲོས་པས། མདུན་བསྐྱེད་དང་འདྲ་བའི་ཡེ་ཤེས་པ་སྤྱན་དྲངས་ལ་བསྟིམ། ཡང་འོད་འཕྲོས་པས་དེ་བཞིན་གཤེགས་པ་རིགས་ལྔ་སྤྱན་དྲངས་པ་ལ། མཆོད་ཅིང་གསོལ་བ་བཏབ། དབང་བསྐུར་བས། སྐུ་རྡོ་རྗེའཁོར་དང་བཅས་པ་ལ་རྣམ་པར་སྣང་མཛད། གསུང་རྡོ་རྗེ་འཁོར་དང་བཅས་པ་ལ་འོད་དཔག་མེད། ཕྱོགས་སྐྱོང་རྣམས་ལ་མི་བསྐྱོད་པས་དབུར་བརྒྱན་པར་བསམ་པ་ནི་མགྲོན་གྱི་ཏིང་ངེ་འཛིན་ནོ། །ལྷ་རྣམས་ཀྱི་ཞལ་ནས་འོད་ཀྱི་སྦུ་གུ་བྱུང་བའི་ནང་ནས་གཏོར་མ་གསོལ་བ་བསམ་ཞིང༌། རྡོ་རྗེ་ཐལ་མོ་ཁ་ཕྱེ་ལ། ཨོཾ་བྷ་ག་ཝ་ཏི་མ་ཧཱ་ཀཱ་རུ་ཎི་ཀ་ནཻ་རཱཏྨཱ་ས་པ་རི་ཝཱ་ར་ཀཱ་ཡ་ཝཱཀྩིདྟ། ཨིནྡ ༑ ཛ་མ། ཛ་ལ། ཛཀྑ། བྷཱུ་ཏ། བཧྣི། བཱ་ཨུ། རཀྑ། ཙནྡ། སུཛྫ། མཱ་ད། བཔྤ ༑ ཏ་ལ་པཱ་ཏཱ་ལེ། ཨཊྚ་སཔྤ་སྭཱ་ཧཱ། ཨི་དཾ་བ་ལིཾ། བྷུཉྫ། ཛི་གྷ། ཕུལླ། དྷཱུཔྤ

༑ མཾ་ས། པིཾ་གྷ། ཨམྦྷ། ¡Ã སཔྤ། ( ¡¶ ཞ ¡· སརྦ་ ) ཀཛྫ། སཱ་ད། ཁནྟི། ཁུ་ཎི། ཕེ་ཌ ༑ གཱ་ད། ཨོཾ་ཨ་ཀཱ་རོ་མུ་ཁཾ་སརྦྦ་དྷརྨཱ་ཎཱཾ། ཨཱདྱ་ནུཏྤནྣ་ཏྭཱ་ཏ་ཨོཾ་ཨཱཿཧཱུྃ་ཕཊ་སྭཱ་ཧཱ ༑ ཞེས་ལན་གསུམ་གྱིས་འབུལ། ཕྱི་ནང་ཡིད་ལས་བྱུང་བས་མཆོད། སྔ་མ་བཞིན་བསྟོད། མི་བསྐྱོད་རྡོ་རྗེ་ཡེ་ཤེས་ཆེ། །རྡོ་རྗེ་དབྱིངས་ནི་མཁའ་ཆེན་པོ།། རྡོ་རྗེ་གསུམ་མཆོག་དཀྱིལ་འཁོར་གསུམ། །རྡོ་རྗེ་མཁའ་འགྲོར་ཕྱག་འཚལ་བསྟོད ༑ ༑ རྣམ་པར་སྣང་མཛད་དག་པ་ཆེ། །རྡོ་རྗེ་ཞི་བ་དགའ་ཆེན་པོ། །རང་བཞིན་གྱིས་ནི་འོད་གསལ་མཆོག །སངས་རྒྱས་མཁའ་འགྲོར་ཕྱག་འཚལ་བསྟོད ༑ ༑ རིན་ཆེན་རྒྱལ་པོ་རབ་ཏུ་ཟབ། །རྡོ་རྗེ་ནམ་མཁའ་དྲི་མ་མེད། །རང་བཞིན་དག་པས་གོས་པ་མེད། །རིན་ཆེན་མཁའ་འགྲོར་ཕྱག་འཚལ་བསྟོད། ། རྡོ་རྗེ་དཔག་མེད་རྒྱལ་པོ་ཆེ། །མི་རྟོག་རྡོ་རྗེ་ནམ་མཁའ་འཛིན། །འདོད་ཆགས་ཕ་རོལ་ཕྱིན་པ་བརྙེས། །པདྨ་མཁའ་འགྲོར་ཕྱག་འཚལ་བསྟོད། །དོན་ཡོད་རྒྱལ་པོ་རྫོགས་སངས་རྒྱས། །བསམ་པ་ཐམས་ཅད་རྫོགས་མཛད་པ། །དངོས་ཉིད་དག་པ་ཉིད་ལས་བྱུང༌། །སྣ་ཚོགས་མཁའ་འགྲོར་ཕྱག་འཚལ་བསྟོད། ། ཅེས་པས་བསྟོད། ལྷ་ཆེན་བརྒྱད་པོ་འཁོར་བཅས་དང༌། །ཀླུ་ཆེན་བརྒྱད་པོ་འཁོར་བཅས་དང༌། །འཇིག་རྟེན་སྐྱོང་བ་བརྒྱད་པོ་དང༌། །གནོད་སྦྱིན་ཚོགས་རྣམས་མ་ལུས་དང༌། །སྲིན་པོའི་ཚོགས་རྣམས་མ་ལུས་དང༌། །འབྱུང་པོའི་ཚོགས་རྣམས་མ་ལུས་དང༌། །ཡི་དྭགས་ཚོགས་རྣམས་མ་ལུས་དང༌། །ཤ་ཟའི་ཚོགས་རྣམས་མ་ལུས་དང༌། །སྨྱོ་བྱེད་ཚོགས་རྣམས་མ་ལུས་དང༌། །བརྗེད་བྱེད་ཚོགས་རྣམས་མ་ལུས་དང༌། །མཁའ་འགྲོའི་ཚོགས་རྣམས་མ་ལུས་དང༌། ། མ་མོའི་ཚོགས་རྣམས་མ་ལུས་དང༌། །དེ་ལ་སོགས་པ་འབྱུང་པོའི་ཚོགས། །མ་ལུས་པ་ནི་ཐམས་ཅད་དག །འདིར་གཤེགས་བདག་ལ་དགོངས་སུ་གསོལ། ། མཆོད་སྦྱིན་གཏོར་མ་འདི་སྣོམས་ལ། །རྣལ་འབྱོར་བདག་ཅག་འཁོར་བཅས་ལ ༑ ༑ ནད་མེད་ཚེ་དང་དབང་ཕྱུག་དང༌། །དཔལ་དང་གྲགས་དང་སྐལ་བ་བཟང་ ༑ ༑ ལོངས་སྤྱོད་རྒྱ་ཆེན་ཀུན་ཐོབ་ཅིང༌།

།ཞི་དང་རྒྱས་ལ་སོགས་པ་ཡི།། ལས་ཀྱི་དངོས་གྲུབ་བདག་ལ་སྩོལ། །དམ་ཚིག་ཅན་གྱིས་བདག་ལ་སྲུངས། ། དངོས་གྲུབ་ཀུན་གྱི་སྟོང་གྲོགས་མཛོད། །དུས་མིན་འཆི་དང་ནད་རྣམས་དང༌།། གདོན་དང་བགེགས་རྣམས་མེད་པར་མཛོད། །རྨི་ལམ་ངན་དང་མཚན་མ་ངན ༑ ༑ བྱ་བྱེད་ངན་པ་མེད་པར་མཛོད། །འཇིག་རྟེན་བདེ་ཞིང་ལོ་ལེགས་དང་ ༑ ༑ འབྲུ་རྣམས་འཕེལ་ཞིང་ཆོས་འཕེལ་དང༌། །བདེ་ལེགས་ཐམས་ཅད་འབྱུང་བ་དང༌། །ཡིད་ལ་འདོད་པ་ཀུན་འགྲུབ་ཤོག །ཅེས་ཕྲིན་ལས་གཞོལ་ནས ༑ ཀོལླ་ཨི་རེ ཨ་བོ་ལཱ། མུམྨུ་ཎི་རེ་ཀཀྐོ་ལཱ། གྷ་ཎེ་ཀྲྀ་པི་ཊ་ཧོ་བཱཛྫཱ་ཨི ༑ ཀ་རུ་ཎེ་ཀི་ཨ་ཨི་ན་རོ་ལཱ། ཏ་ཧིཾ་བ་ལ་ཁཱཛྫཱ་ ( ¡¶ ཞ ¡· + ཨ་ ) ཨི། གཱ་ཌྷེཾ་མ་ཨ་ཎཱི་པཱིཛྫཱ་ ( ¡¶ ལུ ¡· + ཨ་ ) ཨི། ཧ་ལེ་ཀཱ་ལིཉྫ་ར་པ་ཎི་ཨ་ཨི། དུནྡུ་ར་བཱཛྫི་ཨ་ཨི། ཙ་ཨུ་ས་མ་ཀཙྪུ་རཱི་སིཧླཱ། ཀཱཔྤུ་ར་ལཱ་ཨི་ཨ་ཨི། མཱ་ལ་ཨིནྡྷ་ནཾ་སཱ་ལིཉྫ། ཏ་ཧིཾ་བྷ་རུ་ཁཱ་ཨི་ཨ་ཨི། ཕྲེཾ་ཁ་ཎ་ཁ་ཊ་ཀ་རནྟེ་ཤུདྡྷ་ཨ་ཤུདྡྷ་ན་མུ་ནི་ཨ་ཨི། ནི་རཱཾ་སུ་ ( ¡¶ ཞ ¡·¡¶ ལུ ¡· ཤུ་ ) ཨཾ་གེ་ཙ་ཌཱ་ཝི། ཏ་ཧིཾ་ཛ་ས་རཱ་ཝ་པ་ཎི་ཨ་ཨི། མ་ལ་ཨ་ཛེ་ཀུན་དུ་རུ་བཱ་ཊཱ་ཨི། ཌིཎྜི་མ་ཏ་ཧིནྣ་བཱཛྫི་ཨ་ཨི། ཞེས་རྡོ་རྗེའི་གླུས་བྱིན་དབབ། བཀྲ་ཤིས་ཀྱི་ཚིགས་སུ་བཅད་པ་བརྗོད་དོ། །དེ་ནས་ཚོམ་བུའི་དཀྱིལ་འཁོར་དང་ ༑ གཏོར་མའི་མགྲོན་གཉིས་ཀ་ལ་རང་གིས་ནོངས་པ་སྤྱད་པ་བཟོད་པར་གསོལ ༑ ཡི་གེ་བརྒྱ་པས་ཆོ་ག་ལྷག་ཆད་ཁ་བསྐང༌། སྨོན་ལམ་གདབ། ཨོཾ་བཛྲ་མུཿས་ཞེས་པས་ཡེ་ཤེས་པ་གཉིས་ཀ་གཤེགས་སུ་གསོལ་ལོ། །དམ་ཚིག་པ་རྣམས་བདག་ལ་བསྡུའོ། །མཆོད་པ་དང་གཏོར་མའི་རྣལ་འབྱོར་རོ། ཁ་ཟས་གཏོར་མ་ལྟར་རམ། ཨོཾ་ཨཱཿཧཱུྃ་གིས་ཡེ་ཤེས་ཀྱི་བདུད་རྩིར་བྱིན་གྱིས་བརླབ ༑ རང་རྡོ་རྗེ་བདག་མེད་མར་དམིགས་པའི་ལྟེ་བར་གཏུམ་མོའི་མེ་སྦར་བའི་མེ་ལྕེའི་ཁྲོད་དུ། སྙིང་གར་ལྷ་མོ་བཅོ་ལྔའི་དཀྱིལ་འཁོར། བླ་མ་གཙོ་མོའི་རིགས་བདག ་ཏུ་བཞུགས་ པ་ལ། སངས་རྒྱས་དང་བྱང་ཆུབ ་སེམས་ དཔའ་ཐམས་ཅད་ཀྱིས་བསྐོར་བ།

ལྟེ་བར་ཆོས་སྐྱོང་སྲུང་མ་དང༌། འབྱུང་པོ་ཉི་ཤུ་རྩ་བཞི་ལ་སེམས་ཅན་ཐམས་ཅད་ཀྱིས་བསྐོར་བར་དམིགས་ལ། ལག་པ་གཉིས་དགང་བླུགས་ཀྱིས་ཁ་མེའི་སྒོར་བསྲེག་བླུགས་ཀྱི་ཚུལ་དུ་ཕུལ་བས། ཐམས་ཅད་མཆོད་པར་བསམ་ཞིང་བཟའོ། །ལྷག་མ། ཨོཾ་ཨུཙྪིཥྟ་བ་ལིཾ་ཏ་བྷཀྵ་སཱི་སྭཱ་ཧཱས། ལྷག་མ་ལ་དབང་བའི་འབྱུང་པོ་ལ་སྦྱིན་ནོ། ཁ་ཟས་ཀྱི་རྣལ་འབྱོར་རོ། །སྤྱོད་ལམ་སྣ་ཚོགས་ལ་འཇུག་པའི་ཚེ། རྟེན་དང་བརྟེན་པར་བཅས་པའི་དཀྱིལ་འཁོར་སྐད་ཅིག་གིས་གསལ་བར་དམིགས་ནས། གཟུགས་ཕུང་རྡོ་རྗེ་མ་ཡིན་ཏེ ༑ ༑ ཚོར་བ་ལ་ནི་དཀར་མོར་བརྗོད། །འདུ་ཤེས་ཆུ་ཡི་རྣལ་འབྱོར་མ། །འདུ་བྱེད་རྡོ་རྗེ་མཁའ་འགྲོ་མ། །རྣམ་ཤེས་ཕུང་པོའི་ཚུལ་གྱིས་ནི། །བདག་མེད་རྣལ་འབྱོར་མ་གནས་སོ། །ཞེ་སྡང་ཞེས་བཤད་རྡོ་རྗེ་མ། །འདོད་ཆགས་ཆུ་ཡི་རྣལ་འབྱོར་མ། །སེར་སྣ་གསང་བའི་དཀར་མོ་ཉིད། །གཏི་མུག་དེ་བཞིན་རྡོ་རྗེར་བཤད། །ས་ནི་པུཀྐ་སཱིར་བཤད་དེ། །ཆུ་ཁམས་རྔོན་པ་མོ་ཞེས་བཤད།། མེ་ནི་གཏུམ་མོར་ཤེས་པར་བྱ། །རླུང་ནི་གཡུང་མོར་རབ་ཏུ་གྲགས། །གཟུགས་ལ་དཀར་མོ་རྟག་ཏུ་བཤད། །སྒྲ་ལ་ཆོམ་རྐུན་མ་རབ་གྲགས། །དྲི་ཡི་ཆ་ལ་རོ་ལངས་མ། །རོ་ལ་གྷསྨ་རཱི་རབ་གྲགས། །རེག་ལ་ས་སྤྱོད་མ་ཞེས་བརྗོད།། ཆོས་ཀྱི་དབྱིངས་ལ་མཁའ་སྤྱོད་མ། །ཞེས་ལྷའི་དག་པ་དང༌། ང་རྒྱལ་ལ་སོགས་སྐྱོན་དྲུག་རྣམས། །གཅོད་ཕྱིར་གྲི་གུག་རྣམ་པར་གནས། །དངོས་དང་དངོས་མིན་རྣམ་རྟོག་གི །མགོ་བོ་པདྨའི་སྣོད་དུ་ནི། །བདུད་རྣམས་རྣམ་པ་བཞི་ཡི་ཁྲག །དངོས་གྲུབ ་ཕྱིར་ནི་ བཏུང་བར་བྱ། །སྟོང་པའི་རྣམ་པས་ཁ་ཊྭཱཾ་ག། ཐབས་ཀྱི་རོ་ནི་རྣམ་པར་བརྟག །སྤྱི་བོའི་འཁོར་ལོ་མི་བསྐྱོད་པ། །རྣ་ཆའི་བདག་ཉིད་འོད་དཔག་མེད། །མགུལ་གྱི་ཕྲེང་བ་རིན་ཆེན་བདག །ལག་པ་རྣམ་པར་སྣང་མཛད་བརྗོད། །སྐ་རགས་ལ་ནི་དོན་ཡོད་གནས། །ཡན་ལག་ཀུན་ལ་རྡོ་རྗེ་འཛིན། །ཞེས་ཕྱག་མཚན་དང་རྒྱན་གྱི་དག་པ་དང༌། གཞལ་ཡས་ཁང་ནི་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་ལ་སོགས་པ་ལམ་གྱི་ཆོས་རྣམ་པར་དག་པ།

དུར་ཁྲོད་ནི་ལུས་དང་འཁོར་བའི་ཆོས་རྣམ་པར་དག་པ། སྲུང་བའི་འཁོར་ལོ་ནི་མི་མཐུན་པའི་ཕྱོགས་ལས་རྣམ་པར་རྒྱལ་བས་མཐུ་སྟོབས་རྣམ་པར་དག་པའོ། །ཞེས་རྟེན་གྱི་དཀྱིལ་འཁོར་གྱི་དག་པ་དྲན་པར་བྱས་ནས། འཁོར་གྱི་ལྷ་རྣམས་རང་ལ་བསྡུ། རང་གི་སྐྱེ་མཆེད་དྲུག་དང༌། ཡུལ་གྱི་སྐྱེ་མཆེད་དྲུག་སྔ་མ་ལྟར་ལྷ་རྣམས་སུ་དམིགས་ནས། ཡུལ་གྱི་ལྷས་ནང་གི་ལྷ་ལ་མཆོད་པར་བསམ་ཞིང་ཡུལ་རྣམས་ལ་སྡང་ཞེན་མེད་པར་ལོངས་སྤྱད་དོ། །སྤྱོད་ལམ་གྱི་རྣལ་འབྱོར་རོ། །རྗེས་སུ་ཆགས་ ¡Ã པའི་རྣལ་འབྱོར་ ( ¡¶ ལུ ¡· པ་ ) ནི། དབང་གིས་སྨིན་པའི་ཡུལ་ལ་རུང་གི གཞན་དུ་ན་ཉེས་པར་འགྱུར་རོ། །དེ་ཡང༌། རང་ཉིད་ཧེ་རུ་ཀར་བྱས་ཤིང༌། །རང་གི་བཙུན་མོ་དར་བྱས་ནས། །ཆགས་ཅན་གྱིས་ནི་འདོད་སྤྱོད་པ། །དེ་ལ་ང་ནི་རྟག་ཏུ་དགྱེས།། ཞེས་འབྱུང་བས། རང་ཉིད་ཧེ་རུ་ཀ་ཕྱག་གཉིས་པར་གནས་བསྒྱུར། རིག་མ་རྡོ་རྗེ་བདག་མེད་མར་དམིགས་པ་ལྷའི་འདུ་ཤེས། གཉིས་ཀའི་གནས་གསུམ་ཨོཾ་ཨཱཿཧཱུྃ་དང་མཁའ་དང་གསང་བ་པདྨ་དང་རྡོ་རྗེ་ཨ་དང་ཧཱུྃ་གིས་མཚན་པ། ཨོཾ་པདྨ་སུ་ཁཱ་དྷཱ་ར། མ་ཧཱ་རཱ་ག་སུ་ཁནྡཱ་ད་ཙ་ཏུ་རཱ་ ( ¡¶ ཞ ¡·¡¶ ལུ ¡· + ཨཱ་ ) ནནྡ། བྷ་ག་བི་ཤྭ་ཧཱུྃ་ཧཱུྃ་ཧཱུྃ་ཀཱརྻཾ་ཀུ་རུ་ཥྭ་མེ་ཞེས་པ་དང༌། ཨོཾ་བཛྲ་མ་ཧཱ་དྭ་ཥ། ཙ་ཏུ་རཱ་ ( ¡¶ ཞ ¡· ¡¶ ལུ ¡· + ཨཱ ) ནནྡ་དཱ་ཡ་ཀཿཁ་ག་མུ་ཁ་ཨེ་ཀཱ་ར་སོ་ནཱ་ཐ་ཧཱུྃ་ཧཱུྃ་ཧཱུྃ་ཀཱརྻཾ་ཀུ་རུ་ཥྭ་མེ། ཞེས་པས་བྱིན་གྱིས་བརླབ་པ་སྔགས་ཀྱི་འདུ་ཤེས་ཕྱི་ནང་གི་དེ་བཞིན་གཤེགས་པའི་ཚོགས་ཐམས་ཅད་མཆོད་པར་བྱ་སྙམ་པ་ཆོས་ཀྱི་འདུ་ཤེས་དང་ལྡན་པས་སྙོམས་པར་ཞུགས་པ་ལས་བྱུང་བའི་བདེ་བས། ཕྱི་ནང་གི་དེ་བཞིན་གཤེགས་པ་ཐམས་ཅད་མཆོད་པར་བསམ་ཞིང༌། བདེ་སྟོང་ཟུང་དུ་འཇུག་པའི་ངང་ལ་མཉམ་པར་བཞག་གོ །རྗེས་སུ་ཆགས་པའི་རྣལ་འབྱོར་རོ། །ཉལ་བའི་རྣལ་འབྱོར་ནི། གོང་དུ་བཤད་པའི་དམིགས་མེད་རྫོགས་པའི་རིམ་པ་དང་འདྲའོ ༑ ༑ ལྡང་བའི་རྣལ་འབྱོར་ནི་དེ་ཉིད་ལས་ཟུང་འཇུག་གི་སྐུར་བཞེངས་པ་དང་འདྲའོ།

ཁྲུས་ཀྱི་ ¡Ã རྣལ་འབྱོར་ནི ( ¡¶ ཞ ¡·¡¶ ལུ ¡· ཚེ ) ། རང་བཞིན་གྱིས་ནམ་མཁར་བཞུགས་པའི་སངས་རྒྱས་དང་བྱང་ཆུབ་སེམས་དཔའ་རྣམས་ཀྱིས་དབང་བསྐུར་བའི་ཆུ་རྒྱུན་གྱིས་སྡིག་པ་དང་སྒྲིབ་པ་ཐམས་ཅད་བཀྲུས་པར་བསམ་ཞིང་ཡི་གེ་བརྒྱ་པ་བརྗོད་བཞིན་པས་ཁྲུས་བྱའོ། ཁྲུས་ཀྱི་རྣལ་འབྱོར་ཏེ། ཡན་ལག་གི་རྣལ་འབྱོར་བརྒྱད་དོ། །དམ་ཚིག་རྣམ་པར་དག་པ་དང་ལྡན་པས་དེ་ལྟར་རྟག་ཏུ་རྣལ་འབྱོར་དུ་བྱེད་པས་ནི། ས་དང་ལམ་རྣམས་མྱུར་དུ་བགྲོད་ནས ༑ རིང་པོར་མི་ཐོགས་པར་རྡོ་རྗེ་འཆང་ཆེན་པོའི་གོ་འཕང་ཐོབ་པར་འགྱུར་བ་ཉིད་དོ། །གསུང་རབ་ཟབ་མོའི་སྙིང་པོ་ལེགས་བསྡུས་ནས། །ཉམས་སུ་བླང་བའི་ཚུལ་འདི་ཇིམ་གྱིན་གྱིས། །བསྐུལ་ནས་འཕགས་པས་སྦྱར་བའི་དགེ་བ་ཡིས། །བདག་གཞན་ཡེ་ཤེས་མཁའ་འགྲོ་ཉིད་གྱུར་ཅིག །སློབ་དཔོན་རྣལ་འབྱོར་གྱི་དབང་ཕྱུག་ ¡Ã ཆེན་པོ་ ( ¡¶ ཞ ¡·¡¶ ལུ ¡· - ཆེན་པོ་ ) བིརྺ་པའི་མན་ངག་གི་རྗེས་སུ་འབྲང་བ། རྗེ་བཙུན་རྡོ་རྗེ་བདག་མེད་མ་ལྷ་མོ་བཅོ་ལྔའི་དཀྱིལ་འཁོར་གྱི་སྒྲུབ་པའི་ཐབས་འདི་ནི། དད་པ་དང་ཤེས་རབ་ཀྱི་ཐུགས་ཡོངས་སུ་དག་ པ་དང་ལྡན་པ་རྒྱལ་བུ་ཇིམ་གྱིན་གྱིས་བསྐུལ་ནས། དགེ་སློང་སྔགས་འཆང་ འཕགས་པ་ཞེས་བྱ་བས། ཆུ་མོ་བྱའི་ལོ་དབྱར་ཟླ་འབྲིང་པོའི་ཡར་གྱི་ངོ་ལ་ཤིང་ཀུན་ཏུ་སྦྱར་བའི་ཡི་གེ་པ་ནི་ཨ་ཙ་ར་ཞེས་བྱ་བའོ།། །།༄༅། ། ( ¡¶ ཞ ¡· + དཔལ་རྡོ་རྗེ་བདག་མེད་མའི་ ) བསྟོད་པ་རྣམ་དག་ ¡Ã གི་ ( ¡¶ ཞ ¡· རྒྱན་གྱི་ ) ཕྲེང་བ་བཞུགས། ། ༄༅། །རྡོ་རྗེ་བདག་མེད་མའི་བསྟོད་པ་རྣམ་དག་ ¡Ã གི་ ( ¡¶ ཞ ¡· རྒྱན་གྱི་ ) ཕྲེང་བ་ཞེས་བྱ་བ། བླ་མ་དང་དཔལ་རྡོ་རྗེ་མཁའ་འགྲོ་མ་ལ་ཕྱག་འཚལ་ལོ། །མ་ལུས་སངས་རྒྱས་ཀུན་བདག་ཉིད། །མཁའ་འགྲོ་ཀུན་དང་མཉམ་སྦྱོར་བ། །དཔལ་ལྡན་བླ་མར་ཕྱག་འཚལ་ནས། །མཁའ་འགྲོའི་དཀྱིལ་འཁོར་བསྟོད་པར་བགྱི། ། འཁོར་དང་མྱ་ངན་འདས་དངོས་ཀུན། །གང་ཞིག་ལས་ནི་བྱུང་གྱུར་པ། །དེ་ཉིད་ཤེས་རབ་ཕ་རོལ་ཕྱིན། །བདག་མེད་མ་དཔལ་ཕྱག་འཚལ་ལོ།

།བུད་མེད་སྒྱུ་མས་འཁོར་བ་ཡི། །སྒྱུ་མའི་སྤྲོས་པ་ཞི་བྱའི་ཕྱིར། །ཡེ་ཤེས་སྒྱུ་མར་རྣམ་འཕྲུལ་བ ༑ ༑ སྒྱུ་མ་ཆེན་མོར་ཕྱག་འཚལ་ལོ། །གདབ་པའི་ཕྱིར་དང་འདེབས་པའི་ཕྱིར།། མཚོན་ཕྱིར་མི་འདའ་བ་ཡི་ཕྱིར། །རྫོགས་སངས་རྒྱས་ཉིད་ཕྱག་རྒྱ་ཆེར། །ཡང་དག་སྟོན་ལ་ཕྱག་འཚལ་ལོ། །ཆགས་ཅན་ ¡Ã རྗེས་སུ་ ( ¡¶ ཞ ¡· ལམ་དུ་ ) གཞུག་ཕྱིར་དང་ ༑ ༑ ཆགས་པས་བྱང་ཆུབ་བསྒྲུབ་ཕྱིར་དང༌། །དངོས་གྲུབ་མྱུར་ཕྱིར་ལྷ་མོ་ཡི།། སྐུར་གྱུར་རྣམས་ལ་ཕྱག་འཚལ་ལོ། །རྣམ་ཤེས་ཞེ་སྡང་རྣམ་དག་ཅིང༌། །ཆོས་དབྱིངས་ཡེ་ཤེས་ ¡Ã བདག་ཉིད་ཐུགས། ( ¡¶ ཞ ¡· ངོ་བོ་ཉིད། ) །མི་བསྐྱོད་རྡོ་རྗེའི་ངོ་བོ་ཉིད ༑ ༑ བདག་མེད་མ་ལ་ཕྱག་འཚལ་ལོ། །གཟུགས་དང་གཏི་མུག་རྣམ་དག་ཅིང་ ༑ ༑ མེ་ལོང་ཡེ་ཤེས་ངོ་བོ་ཉིད། །རྣམ་པར་སྣང་མཛད་བདག་ཉིད་དཔལ། ། རྡོ་རྗེ་མ་ལ་ཕྱག་འཚལ་ལོ། །ཚོར་བ་སེར་སྣ་རྣམ་དག་ཅིང༌། །མཉམ་ཉིད་ཡེ་ཤེས་ངོ་བོ་ཉིད། །རིན་ཆེན་འབྱུང་གནས་བདག་ཉིད་དཔལ། །གསང་བའི་དཀར་མོར་ཕྱག་འཚལ་ལོ། །འདུ་ཤེས་འདོད་ཆགས་རྣམ་དག་ཅིང༌། །ཀུན་རྟོག་ཡེ་ཤེས་ངོ་བོ་ཉིད། །འོད་དཔག་མེད་པའི་བདག་ཉིད་དཔལ། །ཆུ་ཡི་རྣལ་འབྱོར་མར་ཕྱག་འཚལ ༑ ༑ འདུ་བྱེད་ཕྲག་དོག་རྣམ་དག་ཅིང༌། །བྱ་གྲུབ་ཡེ་ཤེས་ངོ་བོ་ཉིད། །དོན་ཡོད་གྲུབ་པའི་བདག་ཉིད་དཔལ། །རྡོ་རྗེ་མཁའ་འགྲོ་མར་ཕྱག་འཚལ། །ས་ཡི་ཁམས་ནི་རྣམ་དག་ཅིང༌། །བྱམས་པ་ཆེན་པོའི་ངོ་བོ་ཉིད། །ལྷ་མོ་སྤྱན་མའི་བདག་ཉིད་དཔལ། །པུཀྐ་སཱི་ལ་ཕྱག་འཚལ་ལོ། །ཆུ་ཡི་ཁམས་ནི་རྣམ་དག་ཅིང༌།། སྙིང་རྗེ་ཆེན་པོའི་ངོ་བོ་ཉིད། །མཱ་མ་ཀཱི་ཡི་བདག་ཉིད་དཔལ། །རི་ཁྲོད་མ་ལ་ཕྱག་འཚལ་ལོ། །མེ་ཡི་ཁམས་ནི་རྣམ་དག་ཅིང༌། །དགའ་བ་ཆེན་པོའི་ངོ་བོ་ཉིད། ། གོས་དཀར་མོ་ཡི་བདག་ཉིད་དཔལ། །གདོལ་པ་མོ་ལ་ཕྱག་འཚལ་ལོ། །རླུང་གི་ཁམས་ནི་ ¡Ã རྣམ་དག་ ( ¡¶ ཞ ¡· སྦྱང་མཛད་ ) ཅིང༌། །བཏང་སྙོམས་ཆེན་པོའི་ངོ་བོ་ཉིད།། ལྷ་མོ་སྒྲོལ་མའི་བདག་ཉིད་དཔལ། །ཌོཾ་བི་ནཱི་ལ་ཕྱག་འཚལ་ལོ།

།གཟུགས་ཀྱི་སྐྱེ་མཆེད་རྣམ་དག་ཅིང༌། །དགུག་དང་ཞི་བའི་ལས་མཛད་མ། །རྡོ་རྗེ་གཟུགས་མའི་བདག་ཉིད་དཔལ། །གཽ་རཱི་ལ་ནི་ཕྱག་འཚལ་ལོ། །སྒྲ་ཡི་སྐྱེ་མཆེད་རྣམ་དག་ཅིང་ ༑ ༑ གཞུག་དང་རྒྱས་པའི་ལས་མཛད་པ། །རྡོ་རྗེ་སྒྲ་མའི་བདག་ཉིད་དཔལ།། ཙཽ་རཱི་ལ་ནི་ཕྱག་ཚལ་ལོ། །དྲི་ཡི་སྐྱེ་མཆེད་རྣམ་དག་ཅིང༌། །བཅིང་དང་དབང་གི་ལས་མཛད་པ། །རྡོ་རྗེ་དྲི་མའི་བདག་ཉིད་དཔལ། །བཻ་ཏཱ་ལཱི་ལ་ཕྱག་འཚལ་ལོ། ། རོ་ཡི་སྐྱེ་མཆེད་རྣམ་དག་ཅིང༌། །དབང་དང་དྲག་པོའི་ལས་མཛད་པ། །རྡོ་རྗེ་རོ་མའི་བདག་ཉིད་དཔལ། །གྷསྨ་རཱི་ལ་ཕྱག་འཚལ་ལོ། །རེག་དང་ལུས་ནི་རྣམ་དག་ཅིང་ ༑ ༑ ས་འོག་སྐྱཽང་མཛད་སྐུ་ཡི་དངོས། །རྡོ་རྗེ་རེག་མའི་བདག་ཉིད་དཔལ། ། ས་སྤྱོད་མ་ལ་ཕྱག་འཚལ་ལོ། །ཆོས་དང་ཡིད་ནི་རྣམ་དག་ཅིང༌། །ས་བླ་སྐྱོང་མཛད་གསུང་གི་དངོས། །རྡོ་རྗེ་དབྱིངས་མའི་བདག་ཉིད་དཔལ། །མཁའ་སྤྱོད་མ་ལ་ཕྱག་འཚལ་ལོ། །ལྷ་མོ་ཐམས་ཅད་ཁ་དོག་གནག །དྲག་ཆེན་ཕྱག་རྒྱ་ལྔ་ཡིས་བརྒྱན ༑ ༑ ཞལ་གཅིག་སྤྱན་གསུམ་དམར་བ་ལ། །རྟག་ཏུ་གུས་པས་ཕྱག་འཚལ་ལོ ༑ ༑ འཁོར་ལ་རྣ་ཆ་ནོར་བུ་དང༌། །ལག་གདུབ་དང་ནི་སྐ་རགས་ཉིད། །སངས་རྒྱས་ལྔ་ནི་རྣམ་དག་པའི། །ཕྱག་རྒྱ་འཛིན་ལ་ཕྱག་འཚལ་ལོ། །ལག་པ་གཅིག་ནི་ཐོད་པས་བྲེལ། །གཡས་པ་ན་ནི་གྲི་གུག་དང༌། །གཡོན་ན་ཁ་ཊྭཱཾ་ག་འཛིན་པའི། ། ལྷ་མོ་རྣམས་ལ་ཕྱག་འཚལ་ལོ། །སྟག་གི་ལྤགས་པས་སྣམ་དཀྲིས་ཤིང༌། །རོ་ལ་ཞོན་ཞིང་གཟི་བརྗིད་འབར། །དབུ་སྐྲ་སེར་པོ་གྱེན་འཁྱིལ་པའི། །ལྷ་མོ་རྣམས་ལ་ཕྱག་འཚལ་ལོ། །ང་རྒྱལ་ལ་སོགས་སྐྱོན་དྲུག་རྣམས། །གཅོད་ཕྱིར་གྲི་གུག་རྣམ་པར་གནས། །དངོས་དང་དངོས་མེད་རྣམ་རྟོག་གི །མགོ་བོ་པདྨའི་སྣོད་དུ་ནི། ། བདུད་རྣམས་རྣམ་པ་བཞི་ཡི་ཁྲག །དངོས་གྲུབ་ཕྱིར་ནི་རྟག་གསོལ་ཞིང༌། །སྟོང་པའི་རྣམ་པས་ཁ་ཊྭཱཾ་ག །ཐབས་ཀྱིས་རོ་ ¡Ã ཡི་གདན་ལ་ ( ¡¶ ཞ ¡· ནི་རྣམ་པར་ ) གནས།། མི་གནས་མྱ་ངན་འདས་དངོས་ཕྱིར། །སྐྱིལ་ཀྲུང་ཕྱེད་པའི་གར་གྱིས་བཞུགས།

། བཅོ་ལྔས་ཡོངས་སུ་བསྐོར་བ་ཡི། །ལྷ་མོ་རྣམས་ལ་ཕྱག་འཚལ་ལོ། །སྣོད་ཀྱི་འཇིག་རྟེན་ཡོངས་སྤྱོད་ཞིང༌། །ཡང་དག་ལམ་ནི་ཉེར་མཚོན་བྱེད། །རྟེན་གནས་གྱུར་པའི་བདག་ཉིད་དཔལ། །གཞལ་ཡས་ཁང་ལ་ཕྱག་འཚལ་ལོ། །ལུས་དང་སྲེག་པ་ཡོངས་སྦྱོང་ཞིང༌། །ལྷ་དང་འབྱུང་པོ་དབང་བསྡུད་ཕྱིར། །གཞལ་ཡས་ཁང་པ་ཡོངས་བསྐོར་བའི། །དུར་ཁྲོད་བརྒྱད་ལ་ཕྱག་འཚལ་ལོ། །མི་མཐུན་ཕྱོགས་ལས་རྣམ་རྒྱལ་ཞིང༌། །བདག་གཞན་ཉེ་བར་སྲུང་བྱེད་པ། །མཐུ་སྟོབས་མཐའ་ཡས་བདག་ཉིད་དཔལ། །སྲུང་བའི་འཁོར་ལོར་ཕྱག་འཚལ་ལོ། །ཡེ་ཤེས་མཁའ་འགྲོའི་དཀྱིལ་འཁོར་ལ། །བསྟོད་དབྱངས་རྒྱ་མཚོས་ལེགས་མཆོད་པའི། ། དགེ་བ་གང་དེས་འགྲོ་བ་ཀུན། །ཡེ་ཤེས་མཁའ་འགྲོ་ཉིད་གྱུར་ཅིག །རྗེ་བཙུན་རྡོ་རྗེ་བདག་མེད་མའི་དཀྱིལ་འཁོར་ལ་བསྟོད་པ་རྣམ་དག་གི་ ( ¡¶ ཞ ¡· + རྒྱན་གྱི་ ) ཕྲེང་བ་ཞེས་བྱ་བ་འདི་ནི། རྡོ་རྗེ་འཛིན་པ་འཕགས་པས་ཆུ་མོ་ཕག་གི་ལོ། གདུ་བུའི་ཟླ་བའི་ཚེས་

( ¡¶ ཞ ¡· - ཚེས་ ) ཉི་ཤུ་གཅིག་གི་མཚན་མོར་རྒྱལ་པོ་ཆེན་པོ་ལ་འདི་ཉིད་ཀྱི་དབང་བསྐུར་མདོར་བསྡུས་པ་བྱས་པའི་ཚེ་སྦྱར་བའོ།། ( ¡¶ ཞ ¡· + འདི་ལ་ ) ཚིགས་སུ་བཅད་པ་སུམ་ཅུ་རྩ་གཅིག་ཡོད་དོ།། །།༄༅། ། ( ¡¶ ཞ ¡· + ལམ་འབྲས་ཁྲིད་ཀྱི་སྙིང་པོ་ ) དག་པ་གསུམ་གྱི་ཁྲིད་ཡིག་ ( ¡¶ ཞ ¡· རིམ་ ) བཞུགས། ། ༄༅། ། ¡Ã ཨོཾ་སྭསྟི་སིདྡྷཾ། ( ¡¶ ལུ ¡· - ཨོཾ་སྭསྟི་སིདྡྷཾ། ) བླ་མ་དམ་པའི་ཞབས་ལ་ཕྱག་འཚལ་ལོ། །ལམ་གྱི་སྔོན་དུ་འགྲོ་བ་ལ་གཉིས་ལས། བསོད་ནམས་བསག་པ་ནི། གནས་དབེན་པར་སྟན་བདེ་བ་ལ་བསྡད་བླ་མ་དང་དཀོན་མཆོག་གསུམ་ལ་སྐྱབས་སུ་འགྲོ་བ་ལན་གསུམ་བྱ། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱ། དེའི་དོན་དུ་བསོད་ནམས་ཀྱི་ཚོགས་བསག་སྙམ་པའི་བྱང་ཆུབ་ཀྱི་སེམས་ཡུན་རིང་དུ་བསྒོམ། དེ་ནས་སྭ་བྷཱ་ཝའི་སྔགས་ཀྱིས་རང་འདུག་པའི་གནས་སྟོང་པར་བསྒོམ། སྟོང་པའི་ངང་ལས་བྷྲུཾ་ལས་རིན་པོ་ཆེའི་གཞལ་ཡས་ཁང་གི་ནང་དུ་རིན་པོ་ཆེའི་ཁྲི་ཆེན་པོ་པདྨ་དང་ཉི་ཟླ་བརྩེགསཔའི་གདན་སྟེང་ན། དུས་གསུམ་གྱི་སངས་རྒྱས་ཐམས་ཅད་ཀྱི་ངོ་བོ་བླ་མ་དམ་པ་བཞུགས་པར་བསམ། དེའི་མཐའ་མར་བླ་མ་བརྒྱུད་པ་རྣམས་དང༌། ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས་བསྐོར་བ་བཞུགས་པར་བསམ། དེ་ནས་རང་གི་ལུས་དཔག་ཏུ་མེད་པར་སྤྲུལ་ནས་སེམས་ཅན་ཐམས་ཅད་དང་སྟབས་གཅིག་ཏུ་ཕྱག་འཚལ་བར་བསམ་ཞིང༌། ན་མོ་གུ་རུ་བྷྱཿ ན་མོ་བུདྡྷཱ་ཡ། ན་མོ་དྷརྨཱ་ཡ། ན་མསྶཾ་གྷཱ་ཡ། ཞེས་བརྗོད་ཅིང་ཕྱག་འཚལ། དེ་ནས་ཨོཾ་ཨརྒྷཾ། པཱ་དྱཾ། བཛྲ་པུཥྤེ་ཨཱཿ ཧཱུྃ ༑ བཛྲ་དྷཱུཔྤེ་ཨཱཿཧཱུྃ། བཛྲ་ཨཱ་ལོ་ཀེ་ཨཱཿཧཱུྃ། བཛྲ་གནྡྷེ་ཨཱཿཧཱུྃ། བཛྲ་ནཻ་ཝི་དྱེ་ཨཱཿཧཱུྃ། ཞེས་བརྗོད་པས་ཕྱིའི་མཆོད་པ་ ( ¡¶ ཞ ¡·¡¶ ལུ ¡· + རྣམས་ ) ཕུལ་བར་བསམ། དེ་ནས་མཎྜལ་མེ་ཏོག་ཚོམ་བུ་བདུན་བཀོད་ནས། དབུས་སུ་རིའི་རྒྱལ་པོ་རི་རབ། ཤར་ལུས་འཕགས་པོ། ལྷོ་འཛམ་བུའི་གླིང༌། ནུབ་བ་ལང་སྤྱོད། བྱང་སྒྲ་མི་སྙན།

ཉི་མ ༑ ཟླ་བ། ལྷ་དང་མིའི་ལོངས་སྤྱོད་ཕུན་སུམ་ཚོགས་པ་ཞེས་བརྗོད་ཅིང༌། དེ་དག་ཏུ་མོས་ནས་བླ་མ་དམ་པ་ལ་ཕུལ་བར་བསམ། དེ་ནས་དུས་གསུམ་གྱི་སངས་རྒྱས་ཐམས་ཅད་ཀྱི་སྐུ་གསུང་ཐུགས་ཡོན་ཏན་ཕྲིན་ལས་ཐམས་ཅད་ཀྱི་ངོ་བོ་གྱུར་པ་བླ་མ་དམ་པས་བདག་གི་རྒྱུད་ལ་བསོད་ནམས་དང་ཡེ་ཤེས་ཀྱི་ཚོགས་ ¡Ã ཡོངས་སུ་ ( ¡¶ ལུ ¡· མྱུར་དུ་ ) རྫོགས་པར་བྱིན་གྱིས་བརླབ་ཏུ་གསོལ། ཞེས་ལན་གསུམ་དུ་གསོལ་བ་གདབ་བོ། །དེ་ནས་སྡིག་པ་སྦྱང་བའི་ཕྱིར། སྤྱི་བོར་ཟླ་བའི་སྟེང་དུ་ཧཱུྃ་ལས་རྡོ་རྗེ་དཀར་པོ་ཧཱུྃ་གིས་མཚན་པ་ཞུ་བ་ལས། རྡོ་རྗེ་སེམས་པ་དཀར་པོ་ཞལ་གཅིག་ཕྱག་གཉིས་པ། རྡོ་རྗེ་དང་ ¡Ã དྲིལ་བུ་ ( ¡¶ ཞ ¡· - དྲིལ་བུ་ ) འཛིན་པས་ཡུམ་ལ་འཁྱུད་པ། ཡུམ་རྡོ་རྗེ་སྙེ་མ་དཀར་མོ་གྲི་གུག་དང་ཐོད་པ་འཛིན་པས་ཡབ་ལ་འཁྱུད་པ། གཉིས་ཀའང་རུས་པ་དང་རིན་པོ་ཆེས་ ( ¡¶ ཞ ¡· + རྒྱན་གྱིས་ ) བརྒྱན་པའི་དཔྲལ་བར་ཨོཾ། མགྲིན་པར་ཨཱཿ སྙིང་གར་ཧཱུྃ་བསམ། ཛཿཧཱུྃ་བཾ་ཧོཿས་སངས་རྒྱས་ཐམས་ཅད་གཉིས་སུ་མེད་པར་བསྟིམ། དེ་ལ་བདག་གི་སྡིག་པ་དང༌། སྒྲིབ་པ་ཐམས་ཅད་སྦྱང་དུ་གསོལ། །ཞེས་གསོལ་བ་བཏབ་པས་ཡེ་ཤེས་ཀྱི་བདུད་རྩིའི་རྒྱུན་བབ་པས། རང་གི་ཕྱི་ནང་གི་སྡིག་ ¡Ã པ་དང༌། དྲི་མ་ ( ¡¶ ལུ ¡· སྒྲིབ་ ) ཐམས་ཅད་དག་པར་བསམ་ཞིང༌། ¡Ã ངག་ཏུ་ ( ¡¶ ཞ ¡·¡¶ ལུ ¡· - ངག་ཏུ་ ) ཨོཾ་ཤྲཱི་བཛྲ་ཧེ་རུ་ཀ་ས་མ་ཡ་མ་ནུ་པཱ་ལ་ཡ། ཧེ་རུ་ཀ་ཏྭེ་ནོ་པ་ཏིཥྛ། དྲྀ་ཌྷོ་མེ་བྷ་ཝ། སུ་ཏོཥྱོ་མེ་བྷ་ཝ། ཨ་ནུ་རཀྟོ་མེ་བྷ་ཝ། སུ་པོཥྱོ་མེ་བྷ་ཝ། སརྦ་སིདྡྷིམྨེ་པྲ་ཡཙྪ། སརྦ་ཀརྨ་སུ་ཙ་མེ། ཙིཏྟཾ་ཤྲེ་ཡཿ ཀུ་རུ་ཧཱུྃ། ཧ་ཧ་ཧ་ཧ་ཧོཿ བྷ་ག་ཝཱན་བཛྲ་ཧེ་རུ་ཀ མཱ་མེ་མུཉྩ་ཧེ་རུ་ཀོ་བྷ་ཝ། མ་ཧཱ་ས་མ་ཡ་ས་ཏྭ་ཨ་ཧཱུྃ་ཕཊ། ཅེས་བརྗོད་དོ། །ཚུལ་འདི་ཇི༵་ཙམ་གྲུབ་པ་བྱས་པའི་མཐར་རྡོ་རྗེ་སེམས་དཔའ་རང་ལ་བསྟིམ། དགེ་བའི་རྩ་བ་དེས་སེམས་ཅན་ཐམས་ཅད་སངས་རྒྱས་ཐོབ་པར་གྱུར་ཅིག་ཅེས་བསྔོ། མདུན་གྱི་བླ་མ་འཁོར་དང་བཅས་པ་རྣམས་ལ་ཨོཾ་བཛྲ་མུཿཞེས་བརྗོད་པས་རང་བཞིན་གྱི་གནས་སུ་གཤེགས་པར་བསམ།

ཇི་སྲིད་སྡིག་པ་དག་པ་དང༌། བསོད་ནམས་འཕེལ་བའི་རྟགས་མ་བྱུང་གི་བར་དུ་བྱའོ། །སྔོན་དུ་ ¡Ã འགྲོ་བའི་ ( ¡¶ ཞ ¡· - འགྲོ་བའི་ ) བྱ་བའོ། །དེ་ནས་ ( ¡¶ ལུ ¡· + ལམ་གྱི་ ) དངོས་གཞི་དག་པ་གསུམ་གྱིས་བསྡུས་པ་ལས། ཐོག་མར་དེ་བཞིན་ཉིད་ཀྱི་དག་པ་ལྟ་བ་བསྒོམ་པའི་ཚུལ་ནི། ཐོག་མར་ཕྱི་དང་ནང་གི་ཆོས་ཐམས་ཅད་བརྟགས་ན་ཕྱོགས་དང་དུས་མེད་པ་ལ། ཕྱོགས་དང་དུས་ཀྱིས་ཕྱེ་ཙ་ན་གཅིག་ཏུ་མ་གྲུབ་ཅིང༌། གཅིག་མེད་ན་དུ་མ་མི་འབྱུང་ལ། གཅིག་དང་དུ་མ་མེད་པས་ཡོད་པ་མི་འགྲུབ་ཅིང༌། ཡོད་པ་མེད་ཙ་ན་དེ་ལ་ལྟོས་པ་མེད་པ་མི་འགྲུབ་པས། ཆོས་ཐམས་ཅད་ཀྱི་རང་བཞིན་ཡོད་མེད་གང་གི་ཡང་ངོ་བོར་མ་གྲུབ་ཅིང་སྤྲོས་བྲལ་ཡིན་པས། རང་གི་སེམས་ཀྱི་རང་བཞིན་ཡང་སྤྲོས་པ་དང་བྲལ་བ་ཡིན་ཞེས་ཐོས་པ་དང་བསམ་པའི་སྒོ་ནས་སྒྲོ་འདོགས་བཅད་ནས་བསྒོམ་པའི་ཚེ། སྟན་བདེ་བ་ལ་ལུས་སྐྱིལ་ཀྲུང་གིས་བསྡད་ནས། བླ་མ་དང་དཀོན་མཆོག་གསུམ་ལ་སྐྱབས་སུ་འགྲོ་བ་ནི་ཡན་ལག་དང་པོའོ། །དེ་ནས་སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱ། དེའི་དོན་དུ་དེ་ཁོ་ན་ཉིད་ལ་མཉམ་པར་བཞག་སྙམ་ནས་བྱང་ཆུབ་ཀྱི་སེམས་བསྒོམ་པ་ནི། ཡན་ལག་གཉིས་པའོ ༑ ༑ དེ་ནས་སྐད་ཅིག་གིས་རང་གི་ལུས་ཡི་དམ་ལྷ་སྣང་ལ་རང་བཞིན་མེད་པ་མེ་ལོང་གི་གཟུགས་བརྙན་ལྟ་བུར་གསལ་བཏབ་ལ། དེ་ལ་རེ་ཞིག་མཉམ་པར་བཞག་པ་ནི་ཡན་ལག་གསུམ་པའོ། །དེ་ནས་སྤྱི་བོར་བླ་མ་དམ་པ་བསྒོམས་ནས། སངས་རྒྱས་ཐམས་ཅད་ཀྱི་ངོ་བོ་ཡིན་སྙམ་དུ་མོས་གུས་དྲག་ཏུ་བསྒོམ་པ་ནི། ཡན་ལག་བཞི་པའོ། །དེ་ནས་དངོས་གཞི་ནི་སྔ་མ་ལྟར་ཆོས་ཐམས་ཅད་རང་བཞིན་མེད་པར་སྤྲོས་པ་བཅད་ནས། ནམ་མཁའ་ལ་སྤྲིན་དྭངས་ ( ¡¶ ཞ ¡· དེངས་ ) པའམ། ཆུ་ལ་འཁྱགས་པ་ཞུ་བ་ལྟར། རྟོག་པ་ཐམས་ཅད་རང་ཡལ་ལ་སོང་ནས། མིརྟོག་པའི་ངང་ལ་མཉམ་པར་བཞག སེམས་ལ་དམིགས་པ་དང་འཛིན་པ་མེད་པ་ཁོ་ན་བསྒོམ་པ་ཡིན་གྱི། དེ་ལས་གཞན་པ་ནི་བསྒོམ་རྒྱུ་མེད། དངོས་གཞིའི་ཡན་ལག་སྟེ་ལྔ་པའོ།

།དེ་ནས་ཆོས་ཐམས་ཅད་རང་བཞིན་མེད་པ་ལ། དེ་ལྟར་མ་རྟོགས་པའི་དབང་གིས། འཁོར་བའི་སྡུག་བསྔལ་གྱི་རྒྱ་མཚོར་འཁྱམས་པའི་སེམས་ཅན་ཐམས་ཅད་སྙིང་རེ་རྗེ་སྙམ་པའི་སྙིང་རྗེ་དྲག་ཏུ་བསྒོམ་པ་ནི། རྗེས་ཀྱི་ཡན་ལག་ཐོག་མ་སྟེ་དྲུག་པའོ། །དེ་ནས་དགེ་བའི་རྩ་བ་འདིས ་བདག་ དང་སེམས་ཅན་ཐམས་ཅད་ཀྱིས་རྫོགས་པའི་སངས་རྒྱས་ཀྱི་གོ་འཕང་ཐོབ་པར་གྱུར་ཅིག ཅེས་བསྔོ་བར་བྱའོ ༑ ༑ རྗེས་ཀྱི་ཡན་ལག་གཉིས་པ་སྟེ། ཡན་ལག་བདུན་པའོ། །དེ་ལྟར་ཡན་ལག་བདུན་པོ་འདི་ནི་མཉམ་པར་བཞག་པ་ཡིན་ལ། མཉམ་པར་བཞག་པ་ལས་ལངས་ནས་སྤྱོད་ལམ་སྣ་ཚོགས་ལ་འཇུག་པའི་ཚེ། སྣང་བ་དང༌། གྲག་པ་དང༌། མྱོང་བའི་ཆོས་ཐམས་ཅད་ཡང་དག་པར་ན་རང་བཞིན་མེད་བཞིན་དུ་སྣང་བ་འདི་རྨི་ལམ་དང་སྒྱུ་མ་དང་འདྲ་སྙམ་དུ་བསམས་ནས། གང་ལ་ཡང་ཆགས་པ་དང་ཞེན་པ་མེད་པར་བཟང་ངན་དང༌། བདེ་སྡུག་གིས་ཀྱང་དགའ་མི་དགའ་མི་འགྱུར་བར་སྣང་བ་ཐུག་ཕྲད་དུ་སྤྱད་པར་བྱའོ། །དེ་ལྟར་དེ་བཞིན་ཉིད་ཀྱི་དག་པ ་བསྒོམས་ པས་ལྟ་བ་ཕྱིན་ཅི་ལོག་གི་དབང་དུ་མི་འགྲོ་ཞིང༌། མཚན་མ་དང་རྣམ་པར་རྟོག་པ་མེད་པར་མི་རྟོག་པའི་ཡེ་ཤེས་སྐྱེས་ནས། འཇིག་རྟེན་ལས་འདས་པའི་ཡེ་ཤེས་སྐྱེ་བར་འགྱུར་རོ། །དེ་བཞིན་ཉིད་ཀྱི་དག་པ་ཉམས་སུ་བླང་བའོ། །དེ་ནས་ལྷ་སོ་སོའི་དག་པ་བསྐྱེད་པའི་རིམ་པ་བསྒོམ་པ་ནི་དཀྱིལ་འཁོར་རྫོགས་ ( ¡¶ ལུ ¡· + བསྒོམ་ ) པའམ ༑ དཔའ་བོ་གཅིག་པ་ལྟ་བུ་ལྷ་གང་ཡང་རུང་བ་ཞིག་རྫོགས་པར་བསྒོམས་པའི་མཐར། ལུས་སྐྱིལ་ཀྲུང༌། ལག་པ་མཉམ་གཞགསྒལ་ཚིག་དྲང་པོར་བསྲང༌། ལྷའི་རྣམ་པ་ཐམས་ཅདསྣང་ལ་རང་བཞིན་མེད་པ་མེ་ལོང་གི་གཟུགས་བརྙན་ལྟ་བུར་ཝལ་གྱིས་གསལ་བཏབ་ནས། སྤྱན་དབུས་མ་ཁོ་ན་བྱེ་བྲག་ཏུ་གསལ་བ་ལ་དམིགས་པ་གཏད་ནས ( ¡¶ ཞ ¡·¡¶ ལུ ¡· + ཡིད་བཞག་པར་བྱའོ། ) ། མི་གསལ་ན་བྲིས་པའི་སྤྱན་དབུས་མ་ལའང་བལྟ་ཞིང་གསལ་བཏབ། དེས་ཀྱང་གསལ་བར་མ་གྱུར་ན་རང་གི་དཔྲལ་བའི་དབུས་སུ་སྤྱན་དབུས་མ་བྲིས་ནས།

མདུན་གྱི་ཉེ་རིང་དང་མཐོ་དམན་རན་པར་མེ་ལོང་ཤིན་ཏུ་གསལ་བ་ཞིག་བཞག་ནས་དེ་ལ་བལྟ། ཡང་མིག་བཙུམས་ཤིང་བསྒོམ། ཡང་བལྟ། ཡང་བསྒོམ། དེ་ལྟ་བུ་ཡང་ཡང་བྱས་པས་ དམིགས་པ་གསལ་བར་འགྱུར་རོ། །དེ་ནས་སྤྱན་དབུས་མ་ཡོད་པ་སྙམ་བྱེད་པ་དང་ ༑ ཇི་ཙམ་འདོད་ ( ¡¶ ལུ ¡· + འདོད་ ) ཀྱི་བར་དུ་མཉམ་པར་བཞག་ཀྱང༌། ཡིད་མི་འཕྲོ་བར་གྱུར་གྱུར་གྱི་བར་དུ་བསྒོམ་པར་བྱའོ། །དེ་ནས་སྤྱན་གསུམ་ཀ་ལ་དམིགས་པ་གཏད་ལ་སྔ་མ་བཞིན་བསྒོམ་མོ། །དེ་ནས་དབུ་རིལ་པོ་དང༌། དེ་ནས་སྐུ་རིལ་པོ་དང༌། དེ་ནས་གདན་དང༌། དེ་ནས་དཀྱིལ་འཁོར་བསྒོམ་པ་ཡིན་ན། དཀྱིལ་འཁོར་གྱི་ལྷ་རྣམས་དང༌། དེ་ནས་གཞལ་ཡས་ཁང་སྲུང་བའི་འཁོར་ལོ་དང་བཅས་པ་སྔ་མ་བཞིན་བསྒོམ་ཞིང༌། སྤྱན་དབུས་མའི་ཏིང་ངེ་འཛིན་གོམས་པ་བཞིན་མ་གྱུར་གྱི་བར་དུ་བསླབ་པར་བྱའོ། །དེ་ལྟར་བདག་བསྐྱེད་ཀྱི་ལྷ་ལ་དམིགས་པ་གསལ་བ་དང༌། ཕྱི་རོལ་གྱི་དངོས་པོ་གང་ཡང་རུང་བ་ཅིག་རང་གིས་ལྷག་པའི་ལྷར་བསྒོམ་ཞིང་མཉམ་པར་བཞག །དེ་ལ་གོམས་པ་དང་རིམ་གྱིས་རྒྱ་བསྐྱེད་ཅིང༌། རང་གི་མཐོང་ཚད་ཀྱི་སྣང་བ་རྣམས་ལ་ལྷར་བསྒོམ་ཞིང་གོམས་པར་བྱའོ ༑ ༑ དེ་ནས་རང་གིས་བསྒོམས་པའི་ལྷ་དང༌། དཀྱིལ་འཁོར་གྱི་ ¡Ã ཚད་ཀྱང་ ( ¡¶ ཞ ¡· - ཚད་ཀྱང་ ) རྒྱ་བསྐྱེད་ཅིང༌། མཐར་འཇིག་རྟེན་གྱི་ཁམས་ཐམས་ཅད་ཁྱབ་པར་བསྒོམ་པར་བྱའོ། །དེ་ནས་རིམ་པ་བཞིན་ལྷ་དང་དཀྱིལ་འཁོར་གྱི་ཚད་ཇེ་ཆུང་ཇེ་ཆུང་དུ་བསྡུས་ནས། མཐར་ཤིན་ཏུ་ཆུང་བ་ཡུངས་འབྲུའི་ཚད་ཙམ་གྱི་ནང་དུ་ལྷའམ་དཀྱིལ་འཁོར་རྫོགས་པར་བསྒོམ་ཞིང་གསལ་གདབ། དམིགས་པའི་རིམ་པ་དེ་རྣམས་ཀྱང༌། སྤྱན་དབུས་མའི་དམིགས་པ་ལྟར་གོམས་གོམས་ཀྱི་བར་དུ་བསྒོམ། དེ་རྣམས་ལ་གོམས་པ་དང༌། ཡུངས་འབྲུའི་ཚད་ཙམ་གྱི་ལྷ་དང༌། དཀྱིལ་འཁོར་གྱིས་འཇིག་རྟེན་གྱི་ཁམས་རྒྱ་ཆེན་པོར་ཁྱབ་པར་བསྒོམས་ཀྱང་འཇིག་རྟེན་གྱི་ཁམས་ ¡Ã ཆེར་མི་ ( ¡¶ ཞ ¡·¡¶ ལུ ¡· ཆུང་དུ་ ) འགྲོ་ཞིང༌། ལྷའི་སྐུ་ ¡Ã ཆུང་དུ་

( ¡¶ ཞ ¡·¡¶ ལུ ¡· ཆེར་ ) མི་འགྲོ་བ་བསྒོམ་ཞིང༌། ཏིང་ངེ་འཛིན་དེ་ཉིད་གོམས་པ་མཐར་མ་སོན་གྱི་བར་དུ་བསྒོམ། དེ་བཞིན་དུ་ཡུངས་འབྲུ་ལྟ་བུ་ཆུང་ངུ་ཞིག་གི་ནང་དུ། ཤིན་ཏུ་རྒྱ་ཆེ་བའི་ལྷ་དང་དཀྱིལ་འཁོར་བསྒོམས་པས། ལྷ་དང་དཀྱིལ་འཁོར་ཆུང་དུ་མི་འགྲོ་ཞིང༌། ཡུངས་འབྲུ་ཆེར་མི་འགྲོ་བའི་ཚུལ་དུ་བསྒོམ་ཞིང་གོམས་པར་བྱའོ། །ལྷའི་རྣམ་པ་དེ་དག་ཐམས་ཅད་ཀྱང་རྣམ་པ་སྣང་བ། རང་བཞིན་སྟོང་པ། ངོ་བོ་ཟུང་དུ་འཇུག་པར་བསྒོམ་པར་བྱའོ། །དམིགས་པ་དེ་ལྟ་བུ་གྲུབ་པ་དང་བསྐྱེད་པའི་རིམ་པ་མཐར་ཕྱིན་པ་ཡིན་ནོ། །ལྷ་སོ་སོའི་དག་པ་བསྐྱེད་པའི་ ( ¡¶ ཞ ¡· + རིམ་པ་སྒོམ་པའི་ ) རིམ་པའོ། །དེ་ནས་རང་རིག་པའི་དག་པ་བསྒོམ་པ་ལ ༑ ཐོག་མར་བསམ་གཏན་གྱི་ཡན་ལག་དགུས་སྦྱང་བ་ནི། གནས་དབེན་པར་སྟན་བདེ་བ་ལ་བསྡད། རླུང་ནང་དུ་དྲངས་ལ་ཁ་སྦྱར་ ¡Ã བ་ཐམས་ཅད་ཀྱི་སྔོན་དུ་བྱས་ལ། ( ¡¶ ལུ ¡· ནས། ) མགོ་བོ་མཇིང་པ་བསྒྱུར་བྱ་ཞིང༌། །ལག་པ་གཉིས་ནི་སོ་སོར་གཡབ ༑ ༑ རྐང་པ་གཉིས་ནི་དྲག་ཏུ་སྤྲུག །ཡན་ལག་ལྔ་ཡི་སྦྱང་བ་ཡིན། །ཞེས་པ་ལྟར་ལུས་བདེ་བ་དང་ཡང་བ་དང༌། ཡན་ལག་གི་ནད་ཡོངས་སུ་བྱང་བ་ལ་སོགས་པ་འབྱོངས་པའི་རྟགས་མ་བྱུང་གི་བར་དུ་བྱའོ། །ལུས་སྦྱང་བའོ། །ངག་ཏུ་ཁ་ཏོན་དང་བཟླས་བརྗོད་དང༌། གླེང་བསླང་ལ་སོགས་པ་ངག་གི་ལས་གང་ཡང་མི་བྱེད་པར་མི་སྨྲ་བར་འདུག་པ་ནི། ངག་སྦྱང་བའོ། །སེམས་ཀྱིས་འཇིག་རྟེན་གྱི་བྱ་བའི་བསམ་མནོ་དང༌། ¡Ã ཆོས་ཀྱི་བསམ་མནོ་དང༌། ( ¡¶ ཞ ¡· - ཆོས་ཀྱི་བསམ་མནོ་དང༌། ) མོས་གུས་དང༌། སྙིང་རྗེ་ལ་སོགས་པ་ཡིད་ཀྱི་ལས་གང་ཡང་མི་བྱེད་པར་ཡིད་དལ་བར་བྱེད་པ་ནི་ཡིད་སྦྱང་བའོ། །དེ་ལྟར་སྦྱང་བ་གསུམ་པོ་ཟླ་བའམ། ལོའི་བར་དུ་བསྒོམས་པས་དེ་ཉིད་ལ་བརྟེན་ནས་ཀྱང༌། ཏིང་ངེ་འཛིན་གྱི་རྣམ་གྲངས་སྐྱེ་བ་སྲིད་ལ། དེ་ནས་གནད་ལ་དབབ་པ་གསུམ་ནི། དུས་ནམ་ཡང་ལུས་ཀྱིས་སྐྱིལ་ཀྲུང་བཅའ། ལག་པ་མཉམ་གཞག་ ¡Ã བྱ ( ¡¶ ལུ ¡· གི་ཕྱག་རྒྱ་དང་

) ། སྒལ་ཚིགས་དྲང་དུ་བསྲང་ ༑ མགོ་ཅུང་ཟད་དགུག སོ་དང་མཆུ་སྦྱར། མིག ་སྣ་རྩེར་ དབབ། ལུས་ལྷོད་ལྷོད་པ་ནི་ལུས་གནད་ལ་དབབ་པའོ། །དེ་ནས་སྣའི་སྒོ་ནས་རླུང་དྲག་ཏུ་ལན་གསུམ་ཕྱིར་བུས་ནས། རླུང་གི་སྐྱོན་ཐམས་ཅད་ཕྱིར་བསལ་བར་བསྒོམ་པ་ནི། ངག་གི་རྟེན་རླུང་ཡིན་པས་ངག་གནད་ལ་དབབ་པའོ། །དེ་ནས་སེམས་ ¡Ã མ་ཡེངས་ ( ¡¶ ཞ ¡·¡¶ ལུ ¡· ཡངས་ ) པར་ཀློད་ལ་ཡིད་ལ་མི་བསམ་པར་འཇོག་པ་ནི་སེམས་གནད་ལ་དབབ་པའོ། །འདི་ཟླ་བ་དང་ལོའི་བར་དུ་བསྒོམས་པས་སེམས་གནས་པ་དང༌། ཡིད་བདེ་བ་ལ་སོགས་པའི་ཏིང་ངེ་འཛིན་འབྱུང་ངོ༌། །དེ་ནས་འོག་ནས་འཆད་པའི་ཏིང་ངེ་འཛིན་གང་བསྒོམ་ཡང༌། དེའི་སྔོན་འགྲོ་གསུམ་ནི། བདག་གིས་སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱ། ¡Ã དེའི་ ( ¡¶ ལུ ¡· - དེའི་ ) དོན་དུ་ཏིང་ངེ་འཛིན་བསྒོམ་སྙམ་དུ་བྱང་ཆུབ་ཀྱི་སེམས་ ¡Ã ཡུན་རིང་དུ་ ( ¡¶ ཞ ¡· - ཡུན་རིང་དུ་ ) བསྒོམ་པ་དང་གཅིག ( ¡¶ ཞ ¡· - གཅིག ) ཧཱུྃ་ཞེས་བརྗོད་པས་རང་གི་ཡི་དམ་གྱི་ལྷ་སྣང་ལ་རང་བཞིན་མེད་པ་མེ་ལོང་གི་གཟུགས་བརྙན་ལྟ་བུར་བསྒོམ་པ་དང་གཉིས། སྤྱི་བོར་བླ་མ་དམ་པ་བསྒོམས་ནས། དེ་ལ་མོས་གུས་དྲག་པོ་བྱས་པ་དང་གསུམ་ནི་སྔོན་འགྲོ་གསུམ་སྟེ་བསམ ་གཏན་ གྱི་ཡན་ལག་དགུའོ།། དེ་ནས་བསམ་གཏན་གྱི་དངོས་གཞི་ལ། རླུང་འབྱོངས་ན་གཞན་ཐམས་ཅད་ལ་དབང་འབྱོར་པར་འགྱུར་བས། རླུང་གི་རྣལ་འབྱོར་བདུན་ནི། སྲོག་རྩོལ་བསྒོམ་པ ༑ ཕྱིར་བཏང་བ་ལ་རྩོལ་བ་བཀག་སྟེ་སྲོག་ནས་གཏང་བ། ཤུགས་བསྐྱེད་དེ་གཉིས་ཀ་ནས་གཏང་བ། ཁ་ནས་སྒྲ་བཅས་སུ་གཏང་བ་དང་གསུམ་མོ། །དགང་བ་ནི་རྩོལ་བ་བཀག་སྟེ་སྲོག་ནས་དགང་བ། ཁ་ནས་སྒྲ་མེད་དུ་དགང་བ་དང་གཉིས་སོ། །གནས་པ་ལམ་དུ་བྱེད་པ་ལ་རླུང་ཁ་སྦྱར་ཏེ་དེ་ལྟར་ན་བདུན་ནོ། ། ¡Ã དེ་ནས་ ( ¡¶ ལུ ¡· དང་པོ་ ) སྲོག་རྩོལ་བསྒོམ་པའི་ཚུལ་ནི། ཐོག་མར་བསམ་གཏན་གྱི་ཡན་ལག་དགུ་སྔོན་དུ་སོང་བར་བྱས་ལ། རླུང་སྣ་བུག་ ( ¡¶ ལུ ¡· + གཡས་ ) ནས་ཕྱིར་འགྲོ་བའི་ཚེ་ཕྱིར་སོང་སྙམ་དུ་བསྒོམ།

དེ་བཞིན་དུ་ནང་དུ་འཇུག་པའི་ཚེ་ནང་དུ་ཞུགས ༑ གནས་པའི་ཚེ་གནས་སྙམ་དུ་བསྒོམ་ཞིང༌། ཚུལ་དེ་ཉིད་ཟླ་བ་ལ་སོགས་པའི་བར་དུ་བསྒོམས་པས། ཏིང་ངེ་འཛིན་སྐྱེ་བ་དང༌། ¡Ã ཕྱིར་རྒྱུ་བ་ལ་བསྣན་ཏེ། ( ¡¶ ལུ ¡· - ཕྱིར་རྒྱུ་བ་ལ་བསྣན་ཏེ། ) ཕྱིར་རིང་དུ་རྒྱུས། ནང་དུ་ཐུང་ངུ་རྒྱུས། ནང་དུ་གནས་སྙམ་དུ་བསྒོམ་ཞིང་ཟླ་བ་ལ་སོགས་པའི་བར་དུ་སྦྱང༌། དེ་ནས་རླུང་ནང་དུ་ཞུགས་ནས་ཕྱིར་རྒྱུས་སྙམ་དུ་ ¡Ã བསྒོམ་ཞིང་ ( ¡¶ ལུ ¡· - བསྒོམ་ཞིང་ ) ཟླ་བ་ལ་སོགས་པའི་བར་དུ་སྦྱང༌། དེ་ནས་ནང་དུ་འཇུག་པ་ལ་བསྣན་ཏེ། ནང་དུ་རིང་དུ་རྒྱུས། ནང་དུ་གནས ༑ ཕྱིར་ཐུང་ངུ་རྒྱུས་སྙམ་དུ་དྲན་ཞིང༌། ཟླ་བ་ལ་སོགས་པའི་བར་དུ་སྦྱང༌། དེ་དག་གི་རླུང་འགྲོ་འོང་ཇི་ལྟར་བསྒོམ་པའི་ཚུལ་དང་བསྟུན་ཞིང་བྱའོ། །མཐར་ཕྱིན་པའི་ཚད་ནི། རྒྱུ་བ་གསལ་བ་ཞེས་བྱ་བ་སྣ་སྒོ་ནས་ས་རླུང་སེར་པོ་རྒྱུ་བ་དང་ཆུ་རླུང་དཀར་པོ། མེ་རླུང་དམར་པོ། རླུང་གི་རླུང་ལྗང་སྔོན་རྣམས་མངོན་སུམ་དུ་

མཐོང་ བ་འབྱུང་ངོ༌། །རྣམ་པར་ངེས་པ་ཞེས་བྱ་བ། གཡས་ནས་རྒྱུ་བའི་རླུང་གཡོན་དུ་སྤོ་ནུས་པ་འབྱུང་སྟེ། དེ་གཉིས་ནི་མཐར་ཕྱིན་པའི་ཚད་དོ། །ཡོན་ཏན་ནི་རླུང་ལ་བརྟེན་ནས། ཕྲིན་ལས་བཞི་འགྲུབ་པ་དང༌། གཞན་གྱི་སེམས་ཤེས་པའི་མངོན་ཤེས་ལྟ་བུ་ཡང་ཅི་རིགས་པ་འབྱུང༌། གཟའ་དང་ཐོག་ལ་སོགས་པ་དུས་མ་ཡིན་པར་འཆི་བའི་འཇིགས་པའི་སྐྱོན་སེལ་ལོ། །འདི་ཡོན་ཏན་ཐམས་ཅད་ཀྱི་གཞི་ཡིན་པས་རྟགས་མ་བྱུང་གི་བར་དུ་བསྒོམ་པ་གལ་ཆེའོ། །སྲོག་རྩོལ་བསྒོམ་པའི་རིམ་པ་སྟེ་རླུང་གི་རྣལ་འབྱོར་དང་པོའོ། །དེ་ནས་གཏང་བའི་ཡན་ལག་རྩོལ་བ་བཀག་སྟེ། སྲོག་ནས་གཏང་བ་ནི། བསམ་གཏན་གྱི་ཡན་ལག་དགུ་སྔོན་དུ་སོང་ནས་རང་གི་ཤེས་པ་སྣ་བུག་གཡོན་པའི་སྒོར་གཏད་ལ། མཛུབ་མོ་གཡས་པས་སྣ་བུག་གཡས་པའི་སྒོ་བཀག་ནས། སྣ་བུག་གཡོན་ནས་རླུང་རིམ་གྱིས་གཏང༌། ཕྱིར་ཐུབ་ཚད་ཅིག་བཞག ནང་དུ་འཇུག་པའི་ཚེ། དམིགས་པ་དང་རྩོལ་བ་མེད་པར་རིམ་གྱིས་འོང་དུ་གཞུག ཡང་སྔ་མ་བཞིན་དུ་གཏང༌། དེ་ལྟ་བུ་རྟགས་མ་བྱུང་གི་བར་དུ་བསྒོམ། རྟགས་ནི་རླུང་ཕྱིར་བཏང་ནས། རླུང་ཟད་ཀྱང་མི་བདེ་བ་མེད་པར་ཇི་ཙམ་འདོད་པའི་བར་དུ་ཕྱིར་བཞག་ནུས་པ་འབྱུང་ངོ༌། །ཡོན་ཏན་ནི་མི་རྟོག་པའི་ཏིང་ངེ་འཛིན་རྒྱུད་ལ་སྐྱེ། རོ་སྟོད་གཟེར་བ་དང༌། གྲང་བ་ལ་སོགས་པའི་སྐྱོན་ཐམས་ཅད་སེལ། བཏང་བའི་ཡན་ལག་དང་པོའོ། །དེ་ནས་ཤུགས་བསྐྱེད་དེ་གཉིས་ཀ་ནས་གཏང་བ་ནི། བསམ་གཏན་གྱི་ཡན་ལག་དགུ་སྔ་མ་ལྟར་བསྒོམས་ལ། རང་གི་ཤེས་པ་སྨིན་མཚམས་སུ་གཏད་ནས། སྣ་བུག་གཉིས་ཀ་ནས་རླུང་ཕྱིར་དྲག་ཏུ་གཏང༌། ཕྱིར་ཐུབ་ཚད་ཅིག་བཞག ནང་དུ་འཇུག་པའི་ཚེ་དམིགས་པ་དང༌། རྩོལ་བ་མེད་པར་འོང་དུ་གཞུག ཡང་སྔ་མ་ལྟར་གཏང༌། དེ་ལྟ་བུ་ཞག་འགའི་བར་དུ་བསྒོམ། དེ་ནས་དམིགས་པ་རང་གི་མདུན་འདོམ་གང་གི་སར་གཏད། དེ་ནས་འདོམ་བཅུ་ཙམ་གྱི་སར་གཏད། དེ་ནས་རིམ་པ་བཞིན ་འདོམ་ བརྒྱ་དང༌། སྟོང་དང༌། ཁྲི་དང༌། འབུམ་དང༌།

མཐར་ནམ་མཁའི་མཐའ་ཚད་མེད་པ་ལ་ཤེས་པ་གཏད་ལ་རླུང་བཏང་ཞིང་སྔ་མ་ལྟར་བསྒོམ། གོམས་པའི་ཚད་སྔ་མ་དང་འདྲ། ཡོན་ཏན་མགོ་ནད་མིག་ནད་དང༌། དབུགས་ཀྱི་ནད་མ་ལུས་པ་སེལ། བཏང་བའི་ཡན་ལག་གཉིས་པའོ། །དེ་ནས་ཁ་ནས་སྒྲ་བཅས་སུ་གཏང་བ་ནི། བསམ་གཏན་གྱི་ཡན་ལག་དགུ་ཚང་བར་བྱས་ནས་ཤེས་པ་ཁའི་ཕྱི་ ¡Ã སོའི་ཐད་ཀར་ ( ¡¶ ལུ ¡· ཐད་སོར་ ) གཏད་ལ། སོ་བསྒྲིགས་ནས་སོའི་སྒྲ་བཅས་ནས། རླུང་སོའི་བར་ནས་རིམ་གྱིས་གཏང༌། ནང་དུ་འཇུག་པའི་ཚེ། དམིགས་པ་མེད་པར་རིམ་གྱིས་འོང་དུ་གཞུག དེ་ལྟ་བུ་རྟགས་མ་བྱུང་གི་བར་དུ་བསྒོམ། མཐར་ཕྱིན་པའི་ཚད་སྔ་མ་དང་འདྲ། ཡོན་ཏན་ལུས་ལྡང་བ་ཡང་བ་དང༌། ཟོ་མདོག་བདེ་བར་འགྱུར་རོ། ཁྲག་གི་ནད་དང་རིམས་གློ་བུར་བ་དང༌། ཚད་པའི་ནད་སེལ། བཏང་བའི་ཡན་ལག་གསུམ་པའོ། །དེ་ནས་དགང་བའི་ཡན་ལག་ནི། རྩོལ་བ་བཀག་སྟེ་སྲོག་ནས་དགང་བ་ནི། བསམ་གཏན་གྱི་ཡན་ལག་དགུ་སྔོན་དུ་སོང་ནས། རང་གི་ལྟེ་བའི་ནང་དུ་ ( ¡¶ ལུ ¡· + ཆོས་འབྱུང་ ) སྒོ་ང་ཁོག་སྟོང་ལྟ་བུའི་འོད་ཀྱི་གོང་བུ་ཕྱི་དཀར་ལ་ནང་སེར་བ་སྟོང་སང་ངེ་བ་ཞིག་བསྒོམ། རླུང་ཐམས་ཅད་དེའི་ནང་དུ་སིབ་སིབ་འཇུག་པ་ལ་ཤེས་པ་གཏད་ལ། མཛུབ་མོ་གཡས་པས་སྣ་བུག་གཡས་པ་བཀག་ནས། གཡོན་པ་ནས་རིམ་གྱིས་རླུང་རྔུབས་ནས། རླུང་རྫོགས་པ་དང༌། མཆིལ་མ་སྒྲ་མེད་པར་མིད་ལ། རླུང་ཐུབ་ཚད་ཅིག་མནན་ནོ། །མ་ཐུབ་པ་དང་སེམས་ཀྱི་དམིགས་པ་མེད་པར་དལ་བུས་ཕྱིར་ ( ¡¶ ཞ ¡· - ཕྱིར་ ) བཏང་ངོ༌། །ཡང་སྔ་མ་བཞིན་དུ་དྲང་ཞིང༌། དེ་ལྟ་བུ་རྟགས་མ་བྱུང་གི་བར་དུ་བྱའོ། །མཐར་ཕྱིན་པའི་ཚད་ནི་ཇི་ཙམ་འདོད་པར་མནན་ ( ¡¶ ལུ ¡· - མནན་ ) ཐུབ་པ་དང༌། མནན་ཡང་མི་བདེ་བ་མེད་པ་ཡིན་ནོ། །ཡོན་ཏན་དྲོད་དང་བདེ་བ་ ( ¡¶ ལུ ¡· + བསམ་གྱི་མི་ཁྱབ་པ་ ) སྐྱེ། གྲང་བ་དང༌། སྐྲན་དང་མ་ཞུ་བའི་སྐྱོན་སེལ་ལོ། །དེ་ནས་ཁ་ནས་སྒྲ་མེད་དུ་དགང་བ་ནི་བསམ་གཏན་གྱི་ཡན་ལག་ ¡Ã དགུ་སྔོན་དུ་ ( ¡¶ ལུ ¡· - དགུ་སྔོན་དུ་ ) སོང་ ( ¡¶ ལུ ¡· +

བར་བྱས་ ) ནས། ལྟེ་བར་ཆོས་འབྱུང་ ¡Ã ཕྱི་སྔོ་ལ་ནང་དམར་བ་ཞིག་བསྒོམས་ནས ༑ ( ¡¶ ལུ ¡· ཟུར་གསུམ་སྔོན་པོའི་ནང་དུ་རླུང་སིབ་སིབ་འགྲོ་བར་བསམ་ཞིང་ ) རླུང་ཁ་ནས་སྒྲ་མེད་པར་དལ་བུས་རྔུབ་ཅིང་རྔུབས་ཚར་བ་དང༌། མཆིལ་མ་སྒྲ་མེད་པར་མིད་ལ་ཐུབ་ཚད་ཅིག་མནན་ནོ། །ཕྱིར་གཏོང་བའི་ཚེ་དམིགས་པ་མེད་པར་རིམ་གྱིས་གཏང༌། དེ་ལྟ་བུ་རྟགས་མ་བྱུང་གི་བར་དུ་སྦྱང༌། མཐར་ཕྱིན་པའི་ཚད་ནི། རླུང་ཇི་ཙམ་འདོད་པ་ནང་དུ་གནས་པ་དང༌། མི་བདེ་བ་མེད་པ་ཡིན། ཡོན་ཏན་དྲོད་དང་བདེ་བ་སྐྱེ་ཞིང་ཁམས་རྒྱས་པར་འགྱུར། དམུ་ཆུ་དང་ལྟོ་བའི་སྐྱོན་མ་ལུས་པ་སེལ་ལོ། ། དགང་བའི་ཡན་ལག་གཉིས་པའོ། །དེ་ནས་གནས་པ་ལམ་དུ་བྱེད་པ་ཁ་སྦྱོར་བསྒོམ་པ་ནི། བསམ་གཏན་གྱི་ཡན་ལག་དགུ་སྔོན་དུ་སོང་ནས། ལག་པ་མཉམ་གཞག་གི་ཕྱག་རྒྱ་ལྟེ་བའི་འོག་ཏུ་མནན་ནས། ལྟེ་བར་གཏུམ་མོའི་མེ་ཨ་ཤད་ཀྱི་རྣམ་པ་ལྟ་བུ་ཕྲ་ཞིང་ཚ་ལ་ངར་དང་ལྡན་པ་ཞིག་བསྒོམ། དེ་ནས་འོག་རླུང་ཅུང་ཟད་ཡར་འཐེན་ནས། སྟེང་རླུང་གང་ནས་རྒྱུ་བའི་སྣ་སྒོ་ནས་རིམ་གྱིས་དྲངས་ནས་རླུང་ཐམས་ཅད་ལྟེ་བའི་ཨ་ལ་ཐིམ་པར་བསམ། རླུང་རྫོགས་པ་དང༌། མཆིལ་མ་གཅིག་མིད་ནས། སྟེང་རླུང་གིས་འོག་རླུང་དྲག་ཏུ་འཐེན་ནས། རླུང་གཉིས་ལྟེ་བའི་ ¡Ã གནས་སུ་ ( ¡¶ ལུ ¡· འོག་ཏུ་ ) ཁ་སྦྱར་བས། གཏུམ་མོའི་ ( ¡¶ ལུ ¡· + མེའི ) ནུས་པ་བསྐྱེད་པར་བསམ་ཞིང་ཐུབ་ཚད་གཟུང་ངོ༌། །དེ་ལྟ་བུ་ཐུན་བཞི་ལ་སོགས་པའི་ ¡Ã ངེས་པར་ ( ¡¶ ལུ ¡· རིམ་པས་ ) རྟགས་མ་བྱུང་གི་བར་དུ་བསྒོམ། དེའང་དང་པོ་སྐྱིལ་ཀྲུང་བཅས་ནས་སྦྱང༌། དེ་ནས་ཙོག་པུ་དང༌། ཉལ་བ་དང༌། ལངས་པ་དང༌། འགྲོ་བ་ལ་སོགས་པ་ཐམས་ཅད་བསླབ་ཅིང་གོམས་པར་བྱའོ། །མཐར་ཕྱིན་པའི་ཚད་ནི། སྤྱོད་ལམ་ཇི་ལྟར་གནས་ཀྱང་རུང༌། ཁ་སྦྱར་འདོད་ཚད་དུ་ཐུབ་པའོ།། ཡོན་ཏན་ནི་ཏིང་ངེ་འཛིན་གྱི་སྒོ་མང་པོ་སྐྱེའོ། །ལུས་ཀྱི་འབྱུང་བ་འཁྲུགས་པའི་སྐྱོན་ཐམས་ཅད་སེལ་ལོ། ཁ་སྦྱོར་བསྒོམ་པའི་ཚུལ་ཏེ་རླུང་གི་རྣལ་འབྱོར་རྣམ་པ་བདུན་ནོ།

།དེ་ནས་གཏུམ་མོའི་རྣལ་འབྱོར་ནི། ལུས་ཙོག་བུ་ཐབ་མགལ་གྱི་ཕྱག་རྒྱ་བཅའ། བསམ་གཏན་གྱི་ཡན་ལག་བཞི་སྔར་དང་འདྲ། ལྟེ་བའི་སོར་བཞིའྀ་འོག་ཏུ་གཏུམ་མོའི་མེ་རྟ་རྔ་བརྒྱར་གཤགས་པ་ལྟར་ཕྲ་བ་སོར་ཕྱེད་ཀྱི་ཚད་དང་ལྡན་པ་ཚ་བ་ངར་དང་ལྡན་པ་ཞིག་བསྒོམས་ནས། སྟེང་རླུང་མནན་འོག་རླུང་བསྡམས་ལ། ཁ་སྦྱར་གྱི་ཚུལ་སྔ་མ་ལྟར་བསྒོམས་ནས། སྟེང་འོག་གི་རླུང་ཐམས་ཅད་ལྟེ་བའ ི་གཏུམ་ མོའི་མེ་ལ་ཐིམ་པར་བསྒོམ། མ་ཐུབ་ཙ་ན་དལ་བུས་གཏང་ངོ༌།། དེ་ལྟ་བུ་རྟག་ཏུ་བསྒོམས་པས་ཐོག་མར་ལྟེ་བའི་གནས་སུ་དྲོད་སྐྱེ། དེ་ནས་ལུས་ཐམས་ཅད་ལ་དྲོད་ཅི་རིགས་པ་འབྱུང་ངོ༌། །དེ་ནས་གཏུམ་མོའི་མེ་དེ་ཆེར་བསྐྱེད་དེ ༑ ལྟོ་བའི་གནས་གང་བ་ལ་དམིགས་པ་གཏད་ལ་བསྒོམ། དེ་ནས་རིམ་པ་བཞིན་དུ་ལུས་ཀྱི་ནང་ཐམས་ཅད་གང་བ་དང༌། ཕྱི་རོལ་དུ་འདོམ་གང་གི་ཁོར་ཡུག་གང་བ་དང༌། རྒྱང་གྲགས་དང༌། དཔག་ཚད་དང༌། ཡུལ་འཁོར་དང༌། གླིང་དང་ ༑ འཇིག་རྟེན་གྱི་ཁམས་དང༌། མཐར་ནམ་མཁའི་མཐས་ཁྱབ་པ་ཐམས་ཅད་མེས་ཡོངས་སུ་གང་བ་ལ་དམིགས་ཤིང་རླུང་ཁ་སྦྱར་སྔ་མ་ལྟར་བསྒོམ། མཐར་ཕྱིན་པའི་ཚད་ནི། རྩོལ་བ་མ་བྱས་ཀྱང་དྲོད་རྒྱུན་མི་འཆད་པ་འབྱུང༌། ཡོན་ཏན་དྲོད་ཀྱིས་གཙོ་བྱས་པའི་ལུས་ཐམས་ཅད་ལ་བདེ་བ་སྐྱེའོ། །གཏུམ་མོའི་རྣལ་འབྱོར་རོ། །དེ་ནས་ཐིག་ལེའི་རྣལ་འབྱོར་ནི། ལུས་སྐྱིལ་མོ་ཀྲུང་དུ་བཅས་ནས། རང་གི་སྙིང་གི་ནང་དུ་ཟླ་བའི་དཀྱིལ་འཁོར་སེན་མོ་ཟླུམས་པ་ཙམ་ཞིག་བསམ། དེའི་སྟེང་དུ་བྱང་ཆུབ་ཀྱི་སེམས་ཀྱི་ཐིག་ལེ་དཀར་ ¡Ã ལ་ཟླུམས་པ་ ( ¡¶ ལུ ¡· པོ་གཅིག་ ) སྲན་མ་ཙམ་ཞིག་བསྒོམ། དེ་ལ་ཡིད་གཏད་ནས་རླུང་ཅི་བདེ་བར་རྒྱུར་གཞུག དེ་ལྟ་བུ་ཐུན་ཚོད་དང་ཐུན་གྲངས་མེད་པར་དུས་རྟག་ཏུ་བསྒོམ། དེ་ལ་གོམས་པ་དང་སྨིན་མཚམས་སུ་བྱང་ཆུབ་ཀྱི་སེམས་ཀྱི་ཐིག་ལེ་སྔ་མ་ལྟ་བུ་ཞིག་བསྒོམ་ལ། དེ་ལ་ཡིད་གཏད་ལ་སྔ་མ་ལྟར་བསྒོམ། དེ་ལ་གོམས་པ་དང༌། གསང་གནས་ཀྱི་ ¡Ã ནང་དུ་

( ¡¶ ཞ ¡· - ནང་དུ་ ) ཐིག་ལེ་དམར་པོ་ཞིག་བསྒོམས་ནས། དེ་ལ་ཡིད་གཏད་ནས་སྔ་མ་བཞིན་བསྒོམ། དེ་ལ་གོམས་པ་དང༌། ཐིག་ལེ་གསུམ་ཀ་ཅིག་ཅར་བསྒོམས་ནས། གསུམ་ཀའང་འོད་ཀྱི་སྐུད་པ་ཕྲ་མོ་ཞིག་གིས་སྦྲེལ་ནས། དབུགས་ཕྱིར་རྒྱུ་བའི་ཚེ། གསང་གནས་ཀྱི་ཐིག་ལེའི་ནུས་པ་སྙིང་གི་ནང་གི་ཐིག་ལེ་ལ་ཐིམ། ནང་དུ་འཇུག་པའི་ཚེ་སྨིན་མཚམས་ཀྱི་ཐིག་ལེའི་ནུས་པ་སྙིང་གི་ནང་གི་ཐིག་ལེ་ལ་ཐིམ། གནས་པའི་ཚེ་སྙིང་གི་ཐིག་ལེའི་ནུས་པས་ལུས་དང་ཡན་ལག་གི་རྩ་དང༌། ཡི་གེའི་སྦུབས་ན་གནས་པའི་ཁམས་ཐམས་ཅད་ཀྱི་ནུས་པ་རྒྱས་པར་བསྒོམ་ཞིང༌། ཐུན་གྲངས་མེད་པར་ཡིད་ཇི་ལྟར་འཇུག་པ་བཞིན་ ( ¡¶ ཞ ¡· - བཞིན་ ) བསྒོམ་མོ། །གོམས་པའི་ཚད་ ( ¡¶ ལུ ¡· + ནི་ ) ཏིང་ངེ་འཛིན་དེའི་ངང་དུ་ཉིན་མཚན་ཁོར་ཡུག་ཏུ་འགྲོ་བ་དང༌། བཟའ་བ་དང༌། བཏུང་བ་མེད་ཀྱང་ཁམས་རྒྱས་པར་འགྱུར་རོ། །ཡོན་ཏན་ནི་བདེ་བ་ཆེན་པོའི་ཏིང་ངེ་འཛིན་སྐྱེའོ། །ལུས་དང་དབང་པོ་རྒུད་པ་དང༌། ཡིད་མི་བདེ་བའི་སྐྱོན་ཐམས་ཅད་སེལ་ལོ། ཐིག་ལེའི་རྣལ་འབྱོར་རོ། །དེ་ནས་རླུང་དང༌། གཏུམ་མོ་དང༌། །ཐིག་ལེའི་རྣལ་འབྱོར་སྣ་ཚོགས་པར་བསྒོམ་པའི་ཚུལ་མང་དུ་གསུངས་པ་ལས། འཁོར་ལོ་བཞི་ལ་བརྟེན་པའི་རྣལ་འབྱོར་ནི་བསམ་གཏན་གྱི་ཡན་ལག་དགུ་སྔོན་དུ་སོང་ནས། རང་གི་ལུས་ཀྱི་དབུས་ཀྱི་ཆ་ལ་རྩ་ཨ་ཝ་དྷཱུ་ཏཱི་ཤིན་ཏུ་ཕྲ་ཞིང་དྲང་བ་ཞིག་ཡོད་པར་བསམ། དེའི་གཡས་ཀྱི་ཆ་ལ་ར་ས་ནཱ་མེའི་རང་བཞིན་དམར་པོ་ཁ་གྱེན་དུ་ལྟ་བ་བསམ། གཡོན་གྱི་ཆ་ལ་ལ་ལ་ནཱ་དཀར་པོ་ཆུའི་རང་བཞིན་ཁ་ཐུར་དུ་ལྟ་བ་ ( ¡¶ ལུ ¡· + གཅིག་ ) བསམ ༑ རྩ་དབུས་མའི་ཆ་ལ་བརྟེན་པའི་ལྟེ་བར་སྤྲུལ་པའི་འཁོར་ལོ་འདབ་མ་དྲུག་ཅུ་རྩ་བཞི་པའི་ལྟེ་བར་ཨ་ཁ་དོག་སྣ་ཚོགས་མགོ་གྱེན་དུ་ལྟ་བ་དེའི་ནང་སྐོར་ ( ¡¶ ཞ ¡·¡¶ ལུ ¡· + འདབ་མ་ ) བརྒྱད་ལ། ཨ་ཀ་ཙ་ཊ་ཏ་པ་ཡ་ཤ་བརྒྱད། ཕྱི་སྐོར་འདབ་མ་དྲུག་ཅུ་རྩ་བཞི་ལ། ཨ་ཨཱ། ཨི་ཨཱི། ཨུ་ཨཱུ། རྀ་རཱྀ། ལྀ་ལཱྀ། ཨེ་ཨཻ།

ཨོ་ཨཽ། ཨཾ་ཨཿཞེས་པ་ཕྲག་གཉིས་དང༌། ¡Ã ཀ་ཁ་ག་གྷ་ང༌། ཙ་ཚ་ཛ་ཛྷ་ཉ། ཊ་ཋ་ཌ་ཌྷ་ཎ། ཏ་ཐ་ད་དྷ་ན། པ་ཕ་བ་བྷ་མ། ཡ་ར་ལ་ཝ། ( ¡¶ ལུ ¡· ཀ་ལི་ ) ཤ་ཥ་ས་ཞེས་པ་རྣམས་ཡོད་པར་བསམ། སྙིང་ག་ལ་བརྟེན་པར་ཆོས་ཀྱི་འཁོར་ལོ་འདབ་མ་བརྒྱད་པའི་ལྟེ་བར་ཧཱུྃ་ནག་པོ་མགོ་ཐུར་དུ་ལྟ་བ། ཕྱོགས་བཞིར་བྷྲཱུྃ་ཨཱྃ་ཛྲཱིཾ་ཁྃ་མཚམས་བཞིར་ལྃ་མྃ་པྃ་ཏཱྃ་རྣམས་ཡོད་པར་བསམ། མགྲིན་པ་ལ་བརྟེན་པ་ལོངས་སྤྱོད་ཀྱི་འཁོར་ལོ་འདབ་མ་བཅུ་དྲུག་པའི་ལྟེ་བར། ཨོཾ་དམར་པོ་མགོ་གྱེན་དུ་ལྟ་བ། འདབ་མ་རྣམས་ལ་ཨཱ་ལི་ཕྲག་གཉིས་ ( ¡¶ ཞ ¡·¡¶ ལུ ¡· གཅིག་ ) བསམ། སྤྱི་བོ་ལ་བརྟེན་པ་བདེ་བ་ཆེན་པོའི་འཁོར་ལོ་འདབ་མ་སུམ་ཅུ་རྩ་གཉིས་པའི་ལྟེ་བར་ཧྃ་དཀར་པོ་མགོ་ཐུར་དུ་ལྟ་བ། འདབ་མ་རྣམས་ལ་ཨཱ་ལི་ཕྲག་གཉིས་བསམ། དེ་ནས་འོག་རླུང་བསྐྱོད་པའི་སྦྱོར་བས་ལྟེ་བའི་གཏུམ་མོའི་མེ་སྦར་བ། གཡས་རོ་མའི་མེ་དང་བསྡོངས་ནས་སོང་བས་སྙིང་གའི་འཁོར་ལོ་བསྲེགས། མགྲིན་པའི་འཁོར་ལོའང་བསྲེགས ( ¡¶ ཞ ¡·¡¶ ལུ ¡· + སྤྱི་བོའི་འཁོར་ལོའང་བསྲེགས ) ། མེ་དེ་སྤྱི་གཙུག་ནས་སོང་ནས་སངས་རྒྱས་ཐམས་ཅད་ཀྱི་ཞབས་ཀྱི་ལོང་བུ་གཡས་པ་ནས་ཞུགས། སངས་རྒྱས་ཀྱི་ལྟེ་བའི་གཏུམ་མོའི་མེ་སྦར། དེས་སངས་རྒྱས་ཀྱི་སྤྱི་གཙུག་ནས་བྱང་ཆུབ་ཀྱི་སེམས་ཀྱི་ཐིག་ལེ་ཕབ་པ་དེ། གཏུམ་མོའི་མེའི་ནུས་པས་དྲངས་ནས་སྤྱི་གཙུག་ནས་བབ། གཡོན་རྐྱང་མའི་ཐིག་ལེ་དང་བསྡོངས་ནས་བབ། སྤྱི་གཙུག་གི་འཁོར་ལོ་གསལ་བཏབ ༑ ཡང་གཡོན་རྐྱང་མའི་ཐིག་ལེ་དང་བསྡོངས་ནས་བབ། མགྲིན་པའི་འཁོར་ལོ་གསལ་བཏབ། ཡང་མར་བབ་ནས་ལྟེ་བའི་འཁོར་ལོ་གསལ་གདབ། དེ་ནས་ཐིག་ལེའི་ཐིགས་པ་ཕྲ་མོ་གཅིག་ལྟེ་བའི་ཨ་ལ་ཕོག་པས། ཨ་ལས་མེའི་འོད་ཟེར་ཆ་ཤིན་ཏུ་ཕྲ་བ་གཅིག་དབུས་ཀུན་འདར་མའི་ནང་ན་ཡར་སོང༌། སྤྱི་གཙུག་གི་ཧྃ་ལ་ཕོག་པས་ཧྃ་ལས་བྱང་ཆུབ་ཀྱི་སེམས་ཀྱི་ཐིག་ལེ་ཤིན་ཏུ་ཕྲ་བའི་རྒྱུན་དབུས་ཀུན་འདར་མ་ནས་བབ། ¡Ã ཐིག་ལེའི་ ( ¡¶ ཞ

¡·¡¶ ལུ ¡· ལྟེ་བའི་ ) གནས་ནས་བརྒྱུད་ནས་ལུས་ཀྱི་རྩ་དང་ཡི་གེ་ཐམས་ཅད་ལ་ཁྱབ། གཏུམ་མོའི་མེ་ཤིན་ཏུ་ཕྲ་བའང་ཀུན་འདར་མའི་ནང་ན་ཡར་འབར༌། དེའི་ནུས་པས་ལུས་ཐམས་ཅད་དྲོད་ཀྱིས་གང༌། དེ་ལ་དམིགས་པ་གཏད་ནས་རླུང་ཁ་སྦྱར་སྔ་མ་ལྟར་བསྒོམ། དེ་ལྟ་བུ་ཅི་ནུས་པ་རྒྱུན་མི་འཆད་པར་བསྒོམ། མཐར་ཕྱིན་པའི་རྟགས་དང་ཡོན་ཏན་དུ་རླུང་གི་ནུས་པ་ནང་དུ་ཇི་ཙམ་གནས་པར་ཐུབ་པ་དང༌། ཕྱིར་ཇི་ཙམ་འདོད་པར་གཏོང་བ་དང༌། སྟེང་འོག་གི་ནད་སྟེང་འོག་ཏུ་འབྱུང་བར་ནུས། ཐིག་ལེའི་ནུས་པས་ཐིག་ལེ་མི་ཉམས་པ་དང༌། ཁམས་རྒྱས་པ་དང༌། ཏིང་ངེ་འཛིན་དང༌། མངོན་པར་ཤེས་པ་འབྱུང༌། གཏུམ་མོའི་ནུས་པས་ལུས་དྲོད་དང་ལྡན་པ་དང་ཟོ་མདོག་བཟང་བ་དང༌། ཕྱི་ནང་གི་ནད་མ་ལུས་པ་སེལ་བ་འབྱུང༌། རྩའི་ནུས་པས་འབྱུང་བ་ ( ¡¶ ལུ ¡· + ལུས་ ) འཁྲུགས་པའི་ནད་ཐམས་ཅད་སེལ་བ་དང་རྫུ་འཕྲུལ་སྟོན་ནུས་པ་འབྱུང་ངོ༌། །དེ་ལྟར་རླུང་སེམས་ལ་དབང་འབྱོར་བ་དང༌། དབང་གསུམ་པའི་ལམ་རྗེས་སུ་ཆགས་པའི་རྣལ་འབྱོར་དང་མཐུན་པར་སྤྱད་པས་འཇིག་རྟེན་ལས་འདས་པའི་ཡེ་ཤེས་སྐྱེ་བར་འགྱུར་ལ། དེ་ནས་སངས་རྒྱས་དང་བྱང་ཆུབ་སེམས་དཔའ་རྣམས་ལས་ཟབ་པ་དང་རྒྱ་ཆེ་བའི་མན་ངག་ཐོས་ཤིང་བསྒོམས་ནས། སངས་རྒྱས་ཀྱི་སའི་བར་དུ་བགྲོད་པར་འགྱུར་བས། འཇིག་རྟེན་ལས་འདས་པའི་ལམ་ནི་འདིར་མ་བྲིས་སོ། །དེ་ལྟར་དག་པ་རྣམ་པ་གསུམ་གྱི་སྒོ་ནས་རྣལ་འབྱོར་པས་ལམ་ཉམས་སུ་བླངས་པས། འཇིག་རྟེན་ལས་འདས་པའི་གོ་འཕང་ལ་སྦྱོར་བར་བྱེད་པའི་ཚུལ། ཆོས་རྗེ་ས་སྐྱ་པ་ཡབ་སྲས་ཀྱི་མན་ངག་བཞིན། རྡོ་རྗེ་འཛིན་པ་འཕགས་པས་བྲིས་ནས་རྒྱལ་པོ་ཆེན་པོ་དང་བཙུན་མོ་ལ་ཕུལ་བའོ། ། ( ¡¶ ཞ ¡· + དག་པ་གསུམ་གྱི་ཁྲིད་ཀྱི་རྒྱུད་པ་ནི། རྡོ་རྗེ་འཆང༌། བདག་མེད་མ། བིར་ཝ་པ། ཌོཾ་བྷི་བ ། ཨ་ལ་ལ་བཛྲ། ནགས་ཁྲོད་པ། གརྦྷ་རི་པ། བསོད་སྙོམས་པ། མི་ཐུབ་ཟླ་བ། དཔའ་བོ་རྡོ་རྗེ། འབྲོག་མ ། པུ་རངས་པ། སྒྱི་ཆུ་བ། ས་ཆེན། རྗེ་བཙུན་རྩེ་མོ།

རྗེ་བཙུན་གྲགས་རྒྱལ། ཆོས་རྗེ་ས་པཎ། འཕགས་པ་རིན་པོ་ཆེ། དགའ་ལྡན་པ་བཀྲ་ཤིས་དཔལ། ཀུན་བསོད། བྲག་ཕུག་པ། བླ་མ་དཀོན་རྒྱལ་བ། ས་སྐྱ་བུ་སྟོན ། ཆོས་རྗེ་ཀུན་དགའི་མཚན་ཅན། དེས་བདག་ལའོ། ། ) ༄༅། །དབང་གསུམ་པའི་ལམ་ ( ¡¶ ཞ ¡· + རྒྱས་བསྡུས་ ) བཞུགས། ། ༄༅། །བླ་མ་དམ་པའི་ཞབས་ལ་གུས་པས་ཕྱག་འཚལ་ལོ། །དབང་གསུམ་པའི་ལམ་ལ་རྒྱས་བསྡུས་གཉིས་ལས། དང་པོ་ནི་རིགས་དག་པ་སྔོན་དུ་སོང་ནས། ཕྱག་རྒྱ་དེ་མི་ཉེ་བར་བཞག་ནས། དེའི་གཟུགས་ལ་བལྟས་ལ་ཆགས་པའི་མེ་རབ་ཏུ་བསྐྱེད་དེ། དེ་ནས་དབབ། དེ་ནས་བདེ་བ་བསྒོམ། དེ་ནས་བགྲད་པའི་མཐས་གཟུང༌། དེ་ནས་གསང་ཐུབ་པ་གཅེས་ཏེ། ལུས་ལ་མི་རེག་པའོ། །དེའང་ལུས་ལ་ལྟ་བའི་དུས་སུ་ངོ་ཚ་མེད་པར་ཆགས་པའི་གཏམ་སྣ་ཚོགས་བྱ། དེ་བཞིན་དུ་དེའི་དྲི་མ་མནམ་པ་དང༌། མཆུ་དང༌། སོར་མོ་གཞིབས་པ་དང༌། ( ¡¶ ཞ ¡· + དེས་བྱིན་པའི་ཟས་ལ་རོ་མྱང་བ་དང༌། ) དེའི་སྐད་ལ་མཉན་ཞིང་ཆགས་པ་བསྐྱེད། ཐ་མ་དེའི་སྐྲའམ་སོར་མོའམ་ལག་པ་ལ་འཇུ་བ་ཙམ་བྱ་ཞིང་ཆགས་པ་བསྐྱེད། དེ་དག་རེ་རེའི་རྗེས་ལ་དབབ་པ་རེ། དེ་བཞིན་དུ་བདེ་བ་བསྒོམ ༑ བགྲད་པའི་མཐས་གཟུང་བ་དང༌། གསང་ཐུབ་པ་གཅེས་པ་སྟེ་ལྔ་ལྔའོ

༑ ༑ འདི་དག་ནི་དགའ་བ་བཞི་ལས་དང་པོའོ། །སྐད་ཅིག་མ་བཞི་ལས་རྣམ་པ་སྣ་ཚོགས་པ་སྟེ་ལུས་ངག་གི་བྱ་བས་སོ། །དེ་ནས་ཇེ་ཉེ་ཇེ་ཉེ་ལ་རང་གི་མདུན་དུ་བཞག་ལ། ལུས་ངག་དང༌། འདོད་པ་དང༌། བྱིན་རླབས་ཏེ་མཉམ་པ་གསུམ་བྱས་ལ་ཕྱི་རོལ་གྱི་བྱ་བ་ནོམ་པ། ཉུག་པ་དང༌། འཁྱུད་པ་དང༌། ཐ་ན་མཉེ་བ་ལ་སོགས་པ་བྱ་ཞིང་ཆགས་པའི་མེ་རབ་ཏུ་འབར་བ་བསྐྱེད། དེ་ནས་དབབ་པ་དང༌། བདེ་བ་བསྒོམ་པ་སྔར་བས་དྲག་ཏུ་བགྲད་པའི་མཐས་བསྲུང༌། གསང་ཐུབ་པ་གཅེས་ཏེ། བོལླས་ཀཀྐོ་ལ་ལ་མ་སྤྱད་པའི་ལྔའོ། །དགའ་བ་བཞི་ལས་མཆོག་དགའ། སྐད་ཅིག་མ་བཞི་ལས་རྣམ་པར་སྨིན་པ་སྟེ། སྔར་བས་བདེ་བ་ཆེར་འབར་བས་སོ། །འདི་གཉིས་ནི་ཐིག་ལེ་འབར་བའི་དྲོད་ཅེས་བྱ་བ་ཡིན་ནོ། །དེ་ནས་བོལླ་དང་ཀཀྐོ་ལ་བག་ཙམ་བསྲུབས་པ་ལས་ཆགས་པ་བསྐྱེད ༑ དབབ་པ་བྱ། ¡Ã བདེ་བ་ ( ¡¶ ཞ ¡· - བདེ་བ་ ) བསྒོམ། བགྲད་པའི་མཐས་གཟུང་བའི་ཚེ་ལག་པ་གཉིས་གཡས་གཡོན་དུ་རེ་མོས་ཀྱིས་གྱེན་ལ་ཤད་ཤད་བྱའོ ༑ ༑ གསང་ཐུབ་པ་གཅེས་ཏེ། སྙོམས་འཇུག་མི་བྱ་བའི་ཁྱད་པར་གྱི་དགའ་བའི་རྣམ་པར་ཉེད་པའི་སྐད་ཅིག་མ་སྟེ། རྡོ་རྗེ་པདྨ་རྣམ་པར་ཉེད་པ་ཉིད་དོ། ཁྱད་པར་གྱི་དགའ་བ་ཐིག་ལེ་གཡོ་བའི་དྲོད་དོ། །མཆོག་དགའ་དང་ཁྱད་པར་གྱི་དགའ་བའི་བར་འདིར་ཐིག་ལེ་ཟིན་པའི་རྟགས། སྲིན་པོའི་ལམ་བེམ་བེམ། ལྕི་ཡོར་ཡོར། རྩུབ་རྩུབ་པ་དང༌། དྲི་ཆེན་ལ་སོགས་པ་རེས་མི་ཐོན། རེས་མི་བསྡམ་པ་ལ་སོགས་པ་འོང༌། དེ་ཙམ་ན་སྐྲ་སེང་སེང་བྱེད་པ་དང༌། གཡལ་དང་མཆི་མ་འབྱུང༌། རེས་ངུ་རེས་དགོད་པ་ལ་སོགས་པ་བདེ་བ་འབར་བའི་རྟགས་མང་དུ་འབྱུང་ངོ༌། །དེ་ནས་བསྲུབ་པ་དང་བསྲུབ་པའི་སྦྱོར་བས་ཆགས་པ་བསྐྱེད ༑ དབབ། བདེ་བ་བསྒོམ། དེ་ནས་བཟུང་བ་ནི། འོག་སྒོ་ཅུང་ཟད་ཀློད་ནས ༑ སྟོབས་ཀྱིས་ཧཱུྃ་དྲག་ལ་རིང་བ་བརྗོད་པའི་ཚེ། ལག་པ་གཉིས་ཁུ་ཚུར་དྲག་ཏུ་བཅངས་ལ་སྙིང་གར་བསྣོལ། མིག་གཉིས་སྟེང་དུ་བགྲད་པར་བྱའོ།། རླུང་འཆོལ་བ་གྲོགས་མེད་ཅེས་བྱ་བ་ནི་དུས་ངེས་པ་མེད་པར་བྱས་ན་ཐིག་ལེ་ཁྲེམས་པར་འགྱུར་གསུངས།

དེས་ངེས་པར་ཟིན་ནས་བཟློག་པ་ནི་འགྱུར་བ་དྲུག་གོ །ནང་དུ་དབྱུང་ ( ¡¶ ཞ ¡· རྔུབ་ ) ཞིང་དབུགས་དབྱུང་བྱ། ཞེས་པ་ནི་སྤྱིར་ ( ¡¶ ཞ ¡· ཕྱིར་ ) བསྲིངས་ལ་གཏང༌། ཁྱབ་པར་བྱ་བ་ནི་གཏུན་ཤིང་གི་འཁོར་ལོ་ལ་སོགས་པ་བཞིའོ། །མི་ཉམས་པར་བསྲུང་བ་དྲུག་གིས་སོ། །གསང་རྩ་བཙལ་བ་དང༌། མ་ནིང་ནི་ཡུམ་གྱི་གསང་རྩ་ཡིན། མ་སྙོགས་པ་ནི་ཡབ་ཀྱི་གསང་རྩ་ཡིན་ནོ། དེ་ནས་དབབ་པའི་རྗེས་ལ་བདེ་བ་བསྒོམ་པ་ནི་བསྲུབས་པ་ལས་ཡབ་ཡུམ་གཉིས་ཀའི་ཁམས་དྭངས་མ་རྩ་སྣར་ཕྱིན་པའི་ཚེ་ཐིག་ལེ་གཉིས་འཛོམ ༑ རླུང་གཉིས་འཛོམ། རྩ་གཉིས་འཛོམ་པས་འཛོམ་པ་བཞིའོ། །རྡོ་རྗེ་དང་པདྨ་གཉིས་ཁ་སྦྱོར་བཞིའི་གདམས་ངག་ཅེས་བྱ་བ། མ་བུ་བཞི་ཕྲད་པའི་གདམས་ངག་ཅེས་བྱ་བ་རྟེན་ལྷན་ཅིག་སྐྱེས་པ་ཞེས་བྱ་བ། དེའི་དུས་སུ་ལྷན་ཅིག་སྐྱེས་པའི་དགའ་བ་མཉམ་སུ་མྱོང༌། མཚན་ཉིད་དང་བྲལ་བའི་སྐད་ཅིག་མ་ཞེས་བྱ་བ་ཡིན་ཏེ། མཚན་གཞི་ལ་སོགས་པས་མཚོན་དུ་མེད་པའོ། །དགའ་བ་དང་པོ་གསུམ་ལ་ཞེན་ན་ཁམས་གསུམ་དུ་སྐྱེ། མ་ཞེན་ན་ཉན་ཐོས་ལ་སོགས་པ་ཐོབ་ ( ¡¶ ཞ ¡· ཆོད་ ) པས་བྱང་ཆུབ་ཆེན་པོ་ཐོབ་པའོ། །ཡང་དང་པོ་གསུམ་ནི་འཇིག་རྟེན་པའི་ལམ་ཡིན་ལ། བཞི་པ་ནི་འཇིག་རྟེན་ལས་འདས་པའི་ལམ་གྱི་ཉམས་ཡིན་ནོ། །ཡང་དང་པོ་གསུམ་ནི་བསམ་གྱིས་མི་ཁྱབ་པ་སྔོན་དུ་མ་སོང་བ་ཡིན་ལ། ཐ་མ་ནི་སྔོན་དུ་སོང་བ་ཡིན་ནོ། །ལྷན་ཅིག་སྐྱེས་པའི་ཐིག་ལེ་བརྟན་པས་དྲོད་དོ། །ལམ་བསྡུས་པའི་དྲོད་སྦྱོར་བས། འདི་རྒྱུན་ཆེ་ཆུང་བསྡོམས་པ་སྲིད་དོ། །གཞན་ཡང་སྦྱོར་བ་འདི་ནི་ཕྱག་རྒྱས་ཀྱང་བྱ་དགོས་ཏེ་རཀྟ་གྱེན་ལ་ལོག་ཏེ་ཕོ་བ་རྡོ་བཞིན་དུ་འགྲོ་བ་ཡོང༌། ཡང་རཀྟ་མི་ཐུབ་ན་མིག་གཡས་གཡོན་དུ་ཉི་མ་དང་ཟླ་བ་སྨིན་ཕྲག་ཏུ་ཡང་ཉི་མ་བསམ་ལ་ཡར་དྲངས་པར་བསམ། རང་ལ་ཡང་ངོ༌། །ཤིན་ཏུ་བསྡུས་པ་ནི་འདི་ཡིན་ཏེ་ལག་པ་གཡས་པའི་ཁུ་ཚུར་དྲག་ཏུ་བཅངས་ཏེ། དེ་ས་ལ་བཙུགས་ལ་ལུས་ཀྱི་ལྕིད་བཀུར། མིག་བགྲད། ཡིད་ནམ་མཁར་གཏད།

རྡོ་རྗེའི་སྦུབས་སུ་ཨ་དཀར་པོ་བསམ། དེ་རླུང་གིས་ཡར་དྲངས་པས་ཐིག་ལེ་ངེས་པར་ཟིན་པར་འགྱུར་རོ། ཁུ་ཚུར་དྲག་ཏུ་བཅངས་ནས་ནི། །སྲིན་པོའི་ལམ་ནི་ཡངས་པར་བཞག ༑ ཡིད་ནི་ནམ་མཁའི་དབྱིངས་སུ་གཏད། །ཐིག་ལེ་ངེས་པར་ཟིན་པར་འགྱུར ༑ ༑ ཞེས་བྱ་བ་འདོད་པའི་ལྕགས་ཀྱུ་ཞེས་བྱ་བ་ཡིན་ནོ། །འདི་ལམ་རྒྱས་བསྡུས་གང་ཡང་རུང་བའི་དངོས་གཞི་དང་འབྲེལ་ལམ་སྙམ། ཐིག་ལེ་བསྲུང་བའི་མཆོག་འདི་ཡིན་ཏེ། གཡོན་པའི་སྡིགས་མཛུབ་ཀྱིས་སྣ་བུག་གཡས་པ་བཙིར ༑ དབུགས་ཡར་རྔུབས་ལ་མགོ་བོ་སྤྲུག དེ་ལྟ་བུ་སྲོད་ལ་ལན་གསུམ་བྱས་པས་རྨི་ལམ་དུ་ཡང་མི་འཆོར་གསུང༌། རྣམ་གྲོལ་རྒྱས་དགྲམ་པའི་དུས་སུ་ལུས་པོ་གཡོམ། སྣ་བུག་གཉིས་མཐེབ་མཛུབ་གྱིས་བཅེར་ལ། རླུང་དྲག་ཏུ་རྔུབ་ཅིང་མགོ་སྤྲུག་ལུས་སྤྲུག་བྱ། དེས་ཀྱང་ལུས་ལ་དགྲམ། དེ་ལྟར་དབང་གསུམ་པའི་ལམ་གྱིས་བསོད་ནམས་ཀྱི་ཚོགས་བསགས་ནས་ལྟ་བ་དགའ་བཞིའི་ཡེ་ཤེས་མཉམ་གཞག་གི་རྗེས་ལ་བསྐྱངས་བས་ཡེ་ཤེས་ཀྱི་ཚོགས་བསགས། དེ་ལ་ ¡Ã ས་གཉིས་པ ( ¡¶ ཞ ¡· གཉིས་ལས ) ། གྲུབ་མཐའ་བདེ་སྟོང་རྒྱ་ཆུང་བ་འཆར་བ་ཡིན། འབྲས་བུ་ལོངས་སྐུ་ཐོབ་སྟེ་ལམ་ཚར ་གཅིག་ གོ །དབང་གསུམ་པའི་ལམ་རྡོ་རྗེ་འཛིན་པ་འཕགས་པས་བྲིས་ནས། རྒྱལ་པོ་ ¡Ã ཆེན་པོ་ ( ¡¶ ཞ ¡· - ཆེན་པོ་ ) ལ་ཕུལ་བའོ།། །།ས་མཱཔྟ་མི་ཐི། ཁམས་འདུས་པ་ཐ་མའི་དུས་སུ་གཙོ་ཆེ་ལ་ཐིག་ལེ་བསྲུང་བ་དང་པོ་ལ་ཡང༌། དག་པ་རྣམ་པ་གསུམ་གྱི་ཁྲིད་ཀྱི་ཐོ་ཡིག་ཤིན་ཏུ་ཡང་ ( ¡¶ ཞ ¡· + གསང་ ) དགོས་སོ། །ས་མཱཔྟ་མི་ཐི།། །།༄༅། །ཚོགས་སྦྱོར་གཉིས་ཀྱི་མངོན་རྟོགས་བཞུགས། ། ༄༅། །བླ་མ་འཇམ་དབྱངས་ལ་བཏུད་དེ། །ཚོགས་སྦྱོར་མངོན་རྟོགས་བྲི་བར་བྱ། །དེ་ནི་ཚོགས་ལམ་ཆེན་པོ་གནས་པའི་གང་ཟག་སྤྱི་བོ་བདེ་བ་ཆེན་པོའི་གནས་སུ་དགའ་བ་བཅུ་དྲུག་མངོན་དུ་བྱས་པས་བདེ་བ་རྒྱས་པའི་ཏིང་ངེ་འཛིན་ཐོབ་པ་ཡིན་པ་ལ། ཟག་བཅས་ཀྱི་བདེ་བ་ལ་ཟག་མེད་ཀྱི་བདེ་བར་རློམ། དེ་ལམ་གོང་མ་བསྒོམ་པའི་གེགས་སུ་འགྲོ་བས།

དེའི་གཉེན་པོར་ཡང་དག་པར་སྤོང་བ་བཞི་འཇུག་སྟེ། རགས་པ་རྒྱ་ཆེ་བ་ཕྱི་རྟེན་འབྲེལ་གྱི་ཡང་དག་པར་སྤོང་བ་བཞི་དང༌། ཕྲ་བ་ནང་རྟེན་འབྲེལ་གྱི་ཡང་དག་པར་སྤོང་བ་བཞིའོ། །དང་པོ་ལ་དབང་བླང་བའི་ཡུལ། སྤྲུལ་སྐུ་ལས་རྣམ་པར་རྟོག་པ་ཐམས་ཅད་ཡང་དག་པར་སྤོང་བ། དབང་རང་གི་ངོ་བོ་ཚོགས་པའི་མིང་གིས་ཡ་གྱལ་ལ་བཏགས། ལེན་མཁན་གྱི་གང་ཟག་ཚོགས་ལམ་ཆེན་པོ་ལ་གནས་པའོ། །དབང་ ( ¡¶ ཞ ¡· - དབང་ ) བླང་བའི་རྟེན་དགེ་སོགས་པད་ཅན་བཅུ་གཉིས་མ་ལས་རྣམ་པར་རྟོག་པ་ཐམས་ཅད་སྤོང་བས་ཡང་དག་པར་སྤོང་བ་བཞིའོ། །དེའང་བཞི་པ་རྟེན་ཅིང་ ( ¡¶ ཞ ¡· ཅན་ ) ལེན་པ་ཡིན་ཏེ། རིག་པའི་དབང་རེ་རེའི་གནས་སྐབས་ན་ཡང་སྤང་བྱ་སྤོང་ཚུལ་ལ་བསམས་ཏེ། སྐྱེ་བ་ལུགས་བྱུང་གི་དགའ་བ་བཞི། ཡོན་ཏན་སྐྱེ་ཚུལ་ལ་བསམས་ཏེ། ཐིམ་པ་ལུགས་བཟློག་གི་དགའ་བ་བཞིའོ། །རང་རྡོ་རྗེ་སློབ་དཔོན་གྱི་དབང་གི་སྐབས་སུ། རྩ་གཡས་ཀྱི་ནུས་པ་ཐམས་ཅད་གཡས་རོ་མ་ལ་བསྡུ། གཡོན་གྱི་ནུས་པ་ཐམས་ཅད་རྐྱང་མ་ལ་བསྡུ། ཡི་གེའང་གཡས་ཀྱི་བསམ་གཏན་གྱི་ཨོཾ་ལ། གཡོན་གྱི་སྙིང་པོའི་ཨ་ལ། ཁམས་ཀྱང་གཡས་གཡོན་གྱི་ཉི་ཟླ་གཉིས་ལ ༑ རླུང་ཐམས་ཅད་ལྡང་འཇུག་ལ་བསྡུ་ཞིང་རླུང་སེམས་ཀྱི་ནུས་པ་ཐམས་ཅད་ལྟེ་བའི་གནས་སུ་འཚོགས། དེ་ལས་དབུ་མའི་མདུད་པ་མེད་པ་སོར་བཞིའི་ཕྱི་ལོགས་ལ་དྲོད་དང་རྩེ་མོ། ནང་ལོགས་ལ། བཟོད་པ་དང་ཆོས་མཆོག་གི་རྟོགས་པ་སྐྱེ། དེ་ཡང་ལྟེ་བའི་གནས་སུ་རླུང་སེམས་འཐབ ( ¡¶ ཞ ¡· འབབ ) ། སོར་ཕྱེད་ཐུར་དུ་བསྐྱོད་པས་དྲོད་ཆུང་ངུ༌། ཕྱེད་དུ་བསྐྱོད་པས་དྲོད་འབྲིང་ངོ༌། །ཕྱེད་བསྐྱོད་པས་ཆེན་པོའི་དྲོད་ཆུང་ངུ༌། ཕྱེད་བསྐྱོད་པས་ཆེན་པོའི་དྲོད་ཚད་ཆེན་པོའོ། །སྤང་བྱ་བཞི་ཆ་ཞི་ལ་བཞི་གསུམ་མ་ཞི། ཀུན་ནས་ཉོན་མོངས་པ་ལ་བརྟེན་པའི་གཟུང་རྟོག་གོ །ལམ་དུ་སློངས་ན་ཉན་ཐོས་ཀྱི་ལམ་ཆོད། གོལ་ན་འདོད་ཁམས་སུ་གོལ། སྐུ་བཞི་ལས་རྟོགས་པ་དང་ཤེས་རབ་ཐོབ་པས་ཆོས་སྐུའི་དབང༌།

དགའ་བ་བཞི་ལས་དགའ་བའི་ཡེ་ཤེས། ཡང་མཐེབ་སོར་ཕྱེད་ཐུར་དུ་བསྐྱོད་པས་རྩེ་མོ་ཆུང་ངུ༌། ཕྱེད་བསྐྱོད་པས་འབྲིང་པོ། ཕྱེད་བསྐྱོད་པས་ཆེན་པོའི་ཆུང་ངུ༌། ཕྱེད་བསྐྱོད་པས་ཆེན་པོའི་ཆེན་པོའོ། །སྤང་བྱ་གཟུང་རྟོག་གཉིས་ཕྱེད་ཞི་ལ་ཕྱེད་མ་ཞི། འཛིན་རྟོག་གོ །ལམ་དུ་སློངས་ན་རང་སངས་རྒྱས་ཀྱི་ལམ་ཆོད། ཞེན་ན་གཟུགས་ཁམས་སུ་གོལ། སྐུ་བཞི་ལས་ལོངས་སྐུའི་དབང༌། དགའ་བ་བཞི་ལས་མཆོག་དགའི་ཡེ་ཤེས། དབུ་མའི་མར་སྣར་རླུང་སེམས་ཐམས་ཅད་ཕྱིན་པས་རྩེ་མོ་ཆེན་པོ་དངོས་སུ་འབྱུང༌། གནས་ ( ¡¶ ཞ ¡· གཞན་ ) གསུམ་ཤུགས་ལས་འབྱུང་སྟེ། ནང་གི་སངས་རྒྱས་རྣམས་ཀྱི་ལམ་སྲིད་པའི་རྩེ་མོར་ཕྱིན་ཅིང་ཞེས་རྟེན་ ( ¡¶ ཞ ¡· བསྟན་ ) པས་ཤེས་གསུང༌། དབུ་མར་སེམས་རྟོག་མེད་ལོག སེམས་འཕོས་པས་བཟོད་པས་ཞེས་པས་བཟོད་པ་ཆུང་ངུ་དངོས་སུ་འབྱུང༌། དེའང་རྩ་དབུ་མའི་ནང་ན་མར་མཐེབ་སོར་ཕྱེད་གྱེན་དུ་བསྐྱོད་པས་བཟོད་པ་ཆུང་ངུ༌། ཕྱེད་བསྐྱོད་པས་འབྲིང་པོ། ཕྱེད་བསྐྱོད་པས་ཆེན་པོའི་ཆུང་ངུ༌། ཕྱེད་བསྐྱོད་པས་ཆེན་པོའི་ཆེན་པོའོ། །སྤང་བྱ་བཞི་གསུམ་ཞི་ལ་ལྔ་ ( ¡¶ ཞ ¡· བཞི་ ) ཆ་མ་ཞི། གཟུང་རྟོག་གཉིས་དང་འཛིན་རྟོག་གོ། ལམ་དུ་སློངས་ན་ཕ་རོལ་དུ་ཕྱིན་པའི་ལམ་ཆོད། ཞེན་ན་གཟུགས་མེད་དུ་གོལ། སྐུ་བཞི་ལས་སྤྲུལ་པའི་སྐུའི་དབང༌། དགའ་བ་བཞི་ལས་དགའ་བྲལ་གྱི་དགའ་བ། འཁོར་བའི་ཆོས་ལས་འདས་ཤིང༌། མྱ་ངན་ལས་འདས་པའི་ལམ་ཆོས་རྣམས་ཡོངས་སུ་རྫོགས་པས་ཆོས་རྣམས་ཀྱི་མཆོག་གོ །ཞེས་པས་ཆོས་མཆོག་ཆེན་པོ་ ¡Ã སངས་རྒྱས་ ( ¡¶ ཞ ¡· དངོས་ ) སུ་འབྱུང༌། གནས་ ( ¡¶ ཞ ¡· གཞན་ ) གསུམ་ཤུགས་ལས་འབྱུང་སྟེ་དེའང་མཐེབ་སོར་ཕྱེད་གྱེན་དུ་བསྐྱོད་པས་ཆོས་མཆོག་ཆུང་ངུ༌། ཕྱེད་བསྐྱོད་པས་འབྲིང་པོ། ཕྱེད་བསྐྱོད་པས་ཆེན་པོའི་ཆུང་ངུ༌། ཕྱེད་བསྐྱོད་པས་ཆེན་པོའི་ཆེན་པོའོ། །སྤང་བྱ་གཟུང་འཛིན་མཐའ་བདུན་ ( ¡¶ ཞ ¡· དག་ ) སྤངས། གོལ་ས་མེད ༑ གསང་སྔགས་ཀྱི་ལམ་མཆོད། སྐུ་བཞྀ་ལས་ངོ་བོ་ཉིད་ཀྱི་སྐུའི་དབང༌།

དགའ་བ་བཞི་ལས་ལྷན་སྐྱེས། ཁམས་འདུས་པ་ཐ་མ་ལ་མདོར་བསྟན་པ། སྤྲུལ་སྐུ་ལས་དབང་གསུམ་གྱི་རྗེས་ལ་ ¡Ã ཕྱུང་ཞིང་ཞེས་ ( ¡¶ ཞ ¡· བྱུང་པའི་ཤེས་ ) པ། དགེ་སོགས་ ( ¡¶ ཞ ¡· + ཅེས་ ) པས་རྒྱས་པར་བཤད། ཆོས་མཆོག་ཆེན་པོ་སྦྱར་ཏེ་མཇུག་བསྡུ་བ་གསུམ་ ¡Ã གཉིས་སུ་ ( ¡¶ ཞ ¡· དུ་ ) གསུངས། སྤྱིར་ལམ་ཐམས་ཅད་ ( ¡¶ ཞ ¡· + ཞི་གནས་དང་ ) ལྷག་མཐོང་ཟུང་དུ་འཇུག་པ་ལས་སྐྱེ་ཞིང་བྱེ་བྲག་ཏུ་གསང་སྔགས་ ¡Ã པས་ ( ¡¶ ཞ ¡· པ་ས་ ) ལམ་ལུས་ལ་བགྲོད་པས་གསང་གནས་ཀྱི་ཨྃ་དུ་རླུང་སེམས་འདུས་པ་ལས་ཉེར་བསྡཽགས་ཡིད་ལ་བྱེད་པ་བདུན་གྱི་ཉམས་སྐྱེ་སྟེ། དེའང་མཚན་ཉིད་རབ་ཏུ་རིག་པ། མོས་པ་ལས་བྱུང་ཞིང༌། གནས་དང༌། དབེན་པ། དགའ་བ་སྡུད་པ་སྤྱོད་པ་ས ( ¡¶ ཞ ¡· པ ) ། སྦྱོར་བ་ས ( ¡¶ ཞ ¡· པ ) ། འབྲས་ བུ་ཡིད་ལ་བྱེད་པའོ།། ལྟེ་བའི་བསམ་གཏན་གྱི་ཨྃ་དུ་རླུང་སེམས་འདུས་ན་རྟོག་པ་མེད་ལ། སྤྱོད་པ་ཙམ་གྱི་ཏིང་ངེ་འཛིན། ཡང་ཚངས་རིས་པ་སོགས་རྟེན་དཀྱིལ་འཁོར་བཞིའི་གནད་ཀྱིས་བསམ་གཏན་དང་པོ་ན་བཞིའོ། །སྙིང་གར་དགའ་བ་དང་བཅས་ཤིང་བདེ་བ་དང་བཅས་པའི་ཏིང་ངེ་འཛིན་ ( ¡¶ ཞ ¡· + འོད་ཆུང་ ) བདེ་ཆེན་སོགས་བསམ་གཏན་གཉིས་པ་ན་བཞིའོ། །མགྲིན་པར་དགའ་བ་མེད་ཅིང་བདེ་བ་ཙམ་གྱི་ཏིང་ངེ་འཛིན ༑ ¡Ã དགེ་བ་ ( ¡¶ ཞ ¡· དགེ་ཆུང་ ) ལ་སོགས་བསམ་གཏན་གསུམ་པ་ན་བཞིའོ།། སྤྱི་བོར་བཏང་སྙོམས་ཡོངས་སུ་དག་པའི་ཏིང་ངེ་འཛིན་སྤྲིན་མེད་འོད་སོགས་བསམ་གཏན་བཞི་པ་ན་བཞིའོ། །དེ་ཡང་དགའ་བ་རེ་རེ་ལ་བཞི་བཞི་ཡོད་པ་དང་ ༑ འབྱུང་ཆུང་བཅུ་དྲུག་གི་གནད་ཀྱིས་གཟུགས་མེད་སྐྱེ་མཆེད་རིགས་བཞི་ལ་ཡང་བཅུ་དྲུག་ཏུ་འགྲོ་གསུང༌། མདོར་ན་བསམ་གཏན་གྱི་ཨྃ་དུ་རླུང་སེམས་འདུས་པ་ལས་ཞི་གནས་སྐྱེ། སྙིང་པོའི་ཨར་རླུང་སེམས་འདུས་པ་ལས་ལྷག་མཐོང་སྐྱེ། ཟུང་འཇུག་གི་ཧཱུྃ་དུ་རླུང་སེམས་འདུས་པ་ལས། ཞི་གནས་དང་ལྷག་མཐོང་ཟུང་དུ་འཇུག་པའི་ཉམས་སྣང་ ( ¡¶ ཞ ¡· - སྣང་ ) སྐྱེའོ། །ཐུན་མོང་མ་ཡིན་པའི་མན་ངག་གི་ཚོགས་སྦྱོར་གཉིས་ཀྱི་མངོན་པར་རྟོགས་པ།

¡Ã བླ་མ་ཆོས་ཀྱི་རྒྱལ་པོས་ ( ¡¶ ཞ ¡· འཕགས་པས་ ) སྦྱར་བ་རྫོགས་སོ།། །། ( ¡¶ ཞ ¡· + མཾ་ག་ལཾ་བྷ་ཝནྟུ། ། ) ༄༅། །འཕོ་ ¡Ã བའི་རྣལ་འབྱོར་ ( ¡¶ ཞ ¡· བ་ ) བཞུགས། ། ༄༅། །བླ་མ་དམ་པའི་ཞབས་ལ་གུས་པས་ཕྱག་འཚལ་ལོ། །འཕོ་བའི་རྣལ་འབྱོར་བསྒོམ་པར་འདོད་པས། གཉིད་ལོག་ཁ་ལ་སོགས་པའི་དུས་སུ་སྐྱབས་སུ་འགྲོ་བ་དང་སེམས་བསྐྱེད་པ་བྱ། རང་ཡི་དམ་གྱི་ལྷ་གང་ཡང་རུང་བ་ཕྱག་གཉིས་པར་བསྐྱེད་པའི་སྤྱི་བོར། བླ་མ་དམ་པ་སངས་རྒྱས་ཐམས་ཅད་ཀྱི་ངོ་བོ་རིགས་བདག་གི་རྣམ་པས་བཞུགས་པར་བསྒོམ། དེ་ལ་བསམ་པ་ཐག་པའི་སྒོ་ནས་མོས་གུས་ཡང་ཡང་བྱ། དེ་ནས་རང་གི་སྙིང་གི་ནང་དུ་ཟླ་བའི་དཀྱིལ་འཁོར་གྱི་སྟེང་དུ་རྣམ་པར་ཤེས་པའི་ངོ་བོ་ཡི་གེ་ཧཱུྃ་སྔོན་པོ་ཞིག་བསམ། དེ་ནས་སྒོ་རྣམས་སུ་ཡང་ཟླ་བའི་དཀྱིལ་འཁོར་རེ་རེ་བསྒོམ་ལ། སྙིང་གའི་ཧཱུྃ་ལས་ཧཱུྃ་རེ་རེ་ཆད་ཅིང་ཟླ་བའི་དཀྱིལ་འཁོར་རྣམས་ཀྱི་སྟེང་དུ་རེ་རེ་དགོད་དོ ( ¡¶ ཞ ¡· དེ ) ། །དམྱལ་བའི་སྒོ་དགག་པའི་ཕྱིར་འོག་སྒོ། དུད་འགྲོའི་སྒོ་དགག་པའི་ཕྱིར་ཆུ་སོ་དང༌། ཡི་དྭགས་ཀྱི་སྒོ་དགག་པའི་ཕྱིར་ཁ་དང༌། འདོད་ལྷ་རིགས་དྲུག་གི་སྒོ་དགག་པའི་ཕྱིར་ལྟེ་བ་དང༌། དྲི་ཟའི་སྒོ་དགག་པའི་ཕྱིར་སྣ་བུག་གཉིས་དང༌། མིའམ་ཅིའི་སྒོ་དགག་པའི་ཕྱིར་རྣ་བ་གཉིས་དང༌། མིའི་སྒོ་དགག་པའི་ཕྱིར་མིག་གཉིས་དང༌། གཟུགས་ཁམས་སུ་སྐྱེ་བའི་སྒོ་དགག་པའི་ཕྱིར་སྨིན་མཚམས་རྣམས་སུ་འབར་བ་དང་བཅས་པའི་ཡི་གེ་ཧཱུྃ་ཆེན་པོ་མི་གཡོ་བས་ལེགས་པར་བཀག་པར་བསམ། དེ་ནས་ལུས་ཀྱི་རྩ་གསུམ་གསལ་བཏབ་ནས་རོ་རྐྱང་གཉིས་ཀྱི་ནང་དུ་ཨཱ་ལི་དཀར་པོ་མགོ་གྱེན་དུ་ལྟ་བ་དང༌། ཀཱ་ལི་དམར་པོ་མགོ་ཐུར་དུ་ལྟ་བ་གཉིས་སྤེལ་བ་སྟེ། བཞི་བཞིས་བཀག་པར་བསྒོམས་ནས་སྙིང་གི་ནང་དུ་སོན་པའི་རྩ་དབུ་མའི་ནང་དུ་རླུང་གི་དཀྱིལ་འཁོར་དང༌། ཟླ་བ་ལ་གནས་པའི་རྣམ་པར་ཤེས་པའི་ངོ་བོ་ཡི་གེ་ཧཱུྃ་བསམ་པ་དང༌། བླ་མའི་ཐུགས་ཀྱི་ནང་ན་ཡེ་ཤེས་ལྔའི་ངོ་བོ་ཡི་གེ་ཧཱུྃ་སྔོན་པོ་བསམ་པ་གཉིས་ཐད་ཀར་འཕྲོད་པར་བསྒོམ་མོ།

།དེ་ནས་དབུགས་ཕྱིར་འགྲོ་བའི་ཚེ། རང་གི་སྙིང་གའི་ཧཱུྃ་ལས་ཧཱུྃ་སྔོན་པོ་ཞིག་བྱུང་བ་རྩ་དབུ་མའི་ལམ་ནས་སོང་ ༑ ཚངས་པའི་བུ་ག་ནས་ཐོན། བླ་མའི་འོག་སྒོ་ནས་ཞུགས་ཐུགས་ཀའི་ཧཱུྃ་ལ་ཐིམ ༑ དབུགས་ནང་དུ་འཇུག་པའི་ཚེ་བླ་མའི་ཐུགས་ཀའི་ཧཱུྃ་ལས་འོད་བྱུང་ནས་རང་གི་སྙིང་གའི་ཧཱུྃ་ལ་ཐིམ། དེ་ལྟ་བུ་གྲངས་མི་གཟུང་བར་ཡུན་རིང་དུ་བསྒོམ། མཐར་དབུགས་ནང་དུ་འཇུག་པ་དང་བསྟུན་ཏེ། བླ་མའི་སྐུ་རང་གི་ལུས་ལ་བསྟིམ ༑ ཐུགས་ཀའི་ཧཱུྃ་སྙིང་གའི་ཧཱུྃ་ལ་བསྟིམ་ནས་གཉིས་སུ་མེད་པར་བསྒོམས་ལ་མི་རྟོག་པའི་ངང་ལ་བཞག་གོ །དུས་ཐམས་ཅད་དུ་བསྒོམ་པར་བྱ་ཞིང༌། ཁྱད་པར་དུ་གཉིད་ལོག་ཁར་བསྒོམས་ལ་མི་རྟོག་པའི་ངང་ལ་གཉིད་ལོག་གོ །གང་གི་ཚེ་འཆི་བའི་ལྟས་བྱུང་བའི་ཚེ། རང་གི་སྙིང་གའི་ཧཱུྃ་ལས་ཧཱུྃ་ཆདཅིང་བླ་མའི་ཐུགས་ཀའི་ཧཱུྃ་ལ་ཐིམ། དབུགས་ནང་དུ་འཇུག་པའི་ཚེ་ཅི་ཡང་མི་བསྒོམ་པར་བཏང་སྙོམས་སུ་བཞག་གོ །འཇོག་པའི་ཚེ་རླུང་གིས་སྙིང་གའི་ཟླ་བ་ཧཱུྃ་དང་བཅས་པ་ཕུལ་ནས་བླ་མའི་ཐུགས་ཀའི་ཧཱུྃ་ལ་ཐིམ་ནས་མི་རྟོག་པའི་ངང་ལ་བཞག་གོ །དེ་ལྟར་གོམས་པའི་དུས་སུ་འདིས་མཚམས་སྦྱར་ནས་བར་དོ་ཉིད་དུ་རིག་པ་འཛིན་པའི་གོ་འཕང་ཐོབ་པར་འགྱུར་རོ། །དཔལ་ས་སྐྱ་པ་ནས་བརྒྱུད་པའི་མན་ངག་འཕགས་པས་ཡི་གེར་བཀོད་པའོ།། །།༄༅།

¡Ã ཁྲོ་བོ་བཅུའི་བསྟོད་བསྐུལ་ ( ¡¶ ཞ ¡· བསྲུང་འཁོར་གྱི་ཕྲིན་ལས་ ) བཞུགས།། ༄༅། །དཔལ་རྡོ་རྗེ་འཛིན་པ་ལ་ཕྱག་འཚལ་ལོ། །མཁའ་དབྱིངས་དག་པའི་ཀློང་དཀྱིལ་དུ། །པཾ་ལས་སྣ་ཚོགས་པདྨའི་སྟེང༌། །རཾ་ལས་ཉི་མའི་དཀྱིལ་འཁོར་གྱི། །དབུས་སུ་ཧཱུྃ་ལས་བྱུང་བ་ཡི། །རྒྱ་ཆེན་སྣ་ཚོགས་རྡོ་རྗེ་ནི། །ཤར་དཀར་ལྷོ་སེར་ནུབ་དམར་ཞིང༌། །བྱང་ལྗང་ལྟེ་བ་མཐིང་ནག་ལ། །ཧཱུྃ་ཡིག་འབར་བས་མཚན་པ་ལས། །འོག་ཏུ་འོད་ཟེར་འཕྲོས་གྱུར་པས། །རྒྱ་དང་རྔམས་ནི་མཐའ་ཡས་ཤིང༌། །བརྟན་ཞིང་གོ་སྐབས་མེད་པ་ཡི། །འོག་ཕྱོགས་རྡོ་རྗེའི་ས་གཞིར་གྱུར། །ཨོཾ་མེ་དི་ནཱི་བཛྲཱི་བྷ་ཝ་བནྡྷ་ཧཱུྃ་ ( ¡¶ ཞ ¡· + ཧཱུྃ་ ) ལྃ་ཧཱུྃ། སླར་ཡང་འོད་ཟེར་རབ་འཕྲོས་པས། ཁོར་ཡུག་ཀུན་ཏུ་འཁོར་འགྱུར་ཞིང༌། ཁ་ཁྱེར་རྡོ་རྗེའི་ཕྲེང་བ་ཅན ༑ ༑ རྡོ་རྗེའི་ར་བ་བརྟན་པ་དང༌། །རྡོ་རྗེ་འགྲེང་བུར་གྱུར་པ་ཡི། །རྡོ་རྗེའི་ར་ ( ¡¶ ཞ ¡·¡¶ ལུ ¡· དྲ་ ) བས་ཡོངས་སུ་བསྐོར། །སླར་ཡང་ཧཱུྃ་ལས་འོད་འཕྲོས་པས། །རི་བོའི་ལྷུན་ལྟར་རབ་ཏུ་བརྟན། ཁོག་པ་ཡངས་ཤིང་རབ་བརྗིད་པ། །རྡོ་རྗེ་འབར་བའི་གུར་དུ་གྱུར༌། །ཧཱུྃ་ལས་སྟེང་དུ་འོད་འཕྲོས་པས། །ནམ་མཁའི་ཁམས་ནི་ཀུན་ཁྱབ་ཅིང༌། །འབར་བའི་མེ་ཡི་གློག་སྟོང་འགྱུ། །ཧཱུྃ་དང་ཕཊ་ཀྱི་འབྲུག་སྒྲ་སྒྲོགས།། བགེགས་ལ་རྡོ་རྗེའི་ཆར་འབེབས་པའི། །སྟེང་ཕྱོགས་རྡོ་རྗེའི་བླ་རེར་གྱུར། །ཕྱི་རོལ་ཀུན་ཏུ་འོད་འཕྲོས་པས། །འཇིག་པའི་དུས་ཀྱི་མེ་ལྟ་བུར། །འུར་འུར་ཆིལ་ཆིལ་སྒྲ་སྒྲོགས་ཞིང༌། །མེ་སྟག་སྐར་མདའ་ལྟ་བུར་འཕྲོ། ཁ་དོག་སྣ་ཚོགས་ཀུན་ཏུ་འཁྲུག །བདུད་དཔུང་ངེས་པར་སྲེག་བྱེད་པ། །ས་དང་ ¡Ã ནམ་མཁའ་ ( ¡¶ ཞ ¡· བར་སྣང་ ) ཀུན་ཁྱབ་པའི། །འབར་བའི་མེ་ཡི་ཕུང་པོར་གྱུར། །ཧཱུྃ་ཧེ་རུ་ཀ་དཔལ་རྒྱལ་པོ་ཡི། །གཉིས་མེད་ཡེ་ཤེས་ལས་བྱུང་བའི། །བསྲུང་བའི་དམ་ཚིག་སྦྱོར་བ་ཡིས ༑ ༑ རྣལ་འབྱོར་རྟག་ཏུ་བསྲུང་བར་བྱེད། །ཨོཾ་བཛྲ་རཀྵ་རཀྵ་ཧཱུྃ་ཧཱུྃ་ཧཱུྃ་ཕཊ་

( ¡¶ ལུ ¡· - ཕཊ་ ) སྭཱ་ཧཱ། དེ་ཡི་དབུས་སུ་པྃ་རྃ་ལས། །པདྨ་ཉི་མའ ི་དབུས་ གནས་པར།། བྷྲཱུཾ་གྱི་ཡི་གེ་གསེར་མདོག་ཅན། །རབ་ཏུ་འབར་བ་གྱུར་པ་ལས། །རྡོ་རྗེ་རིན་ཆེན་ལས་གྲུབ་པ། །དགྲ་བགེགས་ཕྱེ་མར་རློག་བྱེད་ཅིང༌། །ཤིན་ཏུ་འཁོར་བའི་ངང་ཚུལ་ཅན། །གསེར་མདོག་ཡངས་ཤིང་རྒྱ་ཆེ་བའི། །རྩིབས་བཅུ་ལྡན་པའི་འཁོར་ལོར་གྱུར། །དེ་ཡི་དབུས་སུ་པདྨ་དང༌། །ཉི་མའི་དཀྱིལ་འཁོར་གདན་སྟེང་དུ། །བྷྲཱུཾལས་བདག་ཉིད་ཁྲོ་བོའི་རྒྱལ། །གཙུག་ཏོར་འཁོར་ལོས་སྒྱུར་བ་དཔལ། །ཞལ་གཅིག་ཕྱག་གཉིས་ཞབས་ཀྱང་གཉིས། །གསེར་མདོག་འབར་བ་འཇིགས་ཆེན་པོ༑ ༑སྤྱན་གསུམ་དྲག་པོའི་གཟུགས་ཅན་སྟེ། །སྡིགས་མཛུབ་དང་ནི་འཁོར་ལོ་འཛིན ༑ ༑ སྟག་དང་སྦྲུལ་གྱིས་རྣམ་པར་བརྒྱན། །གཡོན་བརྐྱང་བ་ཡི་གནས་པས་གནས ༑ ༑ མཆེ་བ་གཙིགས་ཤིང་ཁྲོ་གཉེར་གདོང༌། །དཔའ་བོ་འཇིགས་བྱེད་ཤ་ཚུགས་ཅན། །སྐྲ་དང་བ་སྤུའི་བུ་ག་ནས། །འབར་བའི་མེ་སྟག་འཕྲོ་ཞིང་འཛག།ཧཱུྃ་གི་འབྲུག་སྒྲ་རྣམ་པར་སྒྲོགས། །ཨོཾ་བཛྲ་ཨུཥྞཱི་ཥ་ཙཀྲ་ཝརྟི་ཧཱུྃ། ཕྱོགས་བཅུར་སྣ་ཚོགས་པདྨ་དང༌། །ཉི་མའི་དཀྱིལ་འཁོར་གདན་སྟེང་དུ། །ཧཱུྃ་དང་རང་མཚན་ལས་བྱུང་བ། ཁྲོ་བོའི་རྒྱལ་པོ་རྣམས་སུ་གྱུར། །ཧཱུྃ་ཤར་དུ་དགྲ་དང་བགེགས་འཇོམས་པའི། ཁྲོ་བོའི་རྒྱལ་པོ་གཤིན་རྗེ་གཤེད། །སྐུ་མདོག་སྔོན་པོ་འཇིགས་ཆེན་པོ། །སྤྱན་གསུམ་དྲག་པོའི་གཟུགས་ཅན་ཏེ། །སྡིགས་མཛུབ་དང་ནི་ཐོ་བ་འཛིན ༑ ༑ སྟག་དང་སྦྲུལ་གྱིས་རྣམ་པར་བརྒྱན། །གཡོན་བརྐྱང་པ་ཡི་གནས་པས་གནས ༑ ༑ མཆེ་བ་གཙིགས་ཤིང་ཁྲོ་གཉེར་གདོང༌། །དཔའ་བོ་འཇིགས་བྱེད་ཤ་ཚུགས་ཅན། །སྐྲ་དང་བ་སྤུའི་བུ་ག་ནས། །འབར་བའི་མེ་སྟག་འཕྲཽ་ཞིང་འཛག།ཧཱུྃ་གི་འབྲུག་སྒྲ་རྣམ་པར་སྒྲོགས། །རང་དང་འདྲ་བའི་སྤྲུལ་པ་ཡི། །ཕོ་ཉ་བསྐལ་པའི་མེ་ལྟར་འཕྲོ། །ནམ་མཁའ་ཁྱབ་པ་དང་བཅས་པས། །གདུག་ཅིང་སྡང་བའི་སེམས་ལྡན་པའི། །ཤར་གྱི་ཕྱོགས་ཀྱི་བགེགས་ཚོགས་ཀུན། །དཔག་ཚད་བྱེ་བའི་ཕ་རོལ་དུ།

།རླུང་གི་ཤུགས་ཀྱིས་བསྐྲད་པ་དང༌། །རབ་ཏུ་རྨུགས་ཤིང་མནན་པ་དང་ ༑ ༑ གཟིར་དང་བཅིངས་དང་རེངས་པ་ཡིས། །ཚར་གཅད་པ་ཡི་ལས་མཛོད་ཅིག ༑ ནམཿས་མནྟ་བུདྡྷེ་བྷྱོ་ན་མོ་བཛྲ་མུངྐ་ར་ཧསྟཱ་ཡ་ཙཎྜ་མཎྜ་ལཱ ( ¡¶ ཞ ¡·¡¶ ལུ ¡· + ཨ ) ཀྵེ་པ་ཀཱ་ར་ཡ་ཧཱུྃ་ཕཊ། ཧཱུྃ་ལྷོ་ཡི་དགྲ་དང་བགེགས་འཇོམས་པའི། ཁྲོ་རྒྱལ་ཤེས་རབ་མཐར་བྱེད་ནི། །སྐུ་མདོག་དཀར་པོ་འཇིགས་ཆེན་པོ། །སྤྱན་གསུམ་དྲག་པོའི་གཟུགས་ཅན་ཏེ། །སྡིགས་མཛུབ་དང་ནི་བེ་ཅོན་འཛིན། །སྟག་དང་སྦྲུལ་གྱིས་རྣམ་པར་བརྒྱན། །གཡོན་བརྐྱང་པ་ཡི་གནས་པས་གནས། །མཆེ་བ་གཙིགས་ཤིང་ཁྲོ་གཉེར་གདོང༌། །དཔའ་བོ་འཇིགས་བྱེད་ཤ་ཚུགས་ཅན། །སྐྲ་དང་བ་སྤུའི་བུ་ག་ནས། །འབར་བའི་མེ་སྟག་འཕྲོ་ཞིང་འཛག །ཧཱུྃ་གི་འབྲུ་སྒྲ་རྣམ་པར་སྒྲོགས། །རང་དང་འདྲ་བའི་སྤྲུལ་པ་ཡི། །ཕོ་ཉ་བསྐལ་པའི་མེ་ལྟར་འཕྲོ།། ནམ་མཁའ་ཁྱབ་པ་དང་བཅས་པས། །གདུག་ཅིང་སྡང་བའི་སེམས་ལྡན་པའི།། ལྷོ་ཡི་ཕྱོགས་ཀྱི་བགེགས་ཚོགས་ཀུན། །དཔག་ཚད་བྱེ་བའི་ཕ་རོལ་དུ། །རླུང་གི་ཤུགས་ཀྱིས་བསྐྲད་པ་དང༌། །རབ་ཏུ་རྨུགས་ཤིང་མནན་པ་དང༌། །གཟིར་དང་བཅིངས་དང་རེངས་པ་ཡིས། །ཚར་གཅད་པ་ཡི་ལས་མཛོད་ཅིག །ནམཿས་མནྟ་བུདྡྷེ་བྷྱོ་མ་ཧཱ་དཎྜ་དྷ་ར་བི་བི་དཱ་ར་སུ་ར་ཨ་སུ་རཱ་མརྡ་ན་བྷཱུ་ཏ་ནིརྨ་ཐ་ཧཱུྃ་ཕཊ། ཧཱུྃ་ནུབ་ཏུ་དགྲ་དང་བགེགས་འཇོམས་པའི། ཁྲོ་རྒྱལ་པདྨ་མཐར་བྱེད་ནི། །སྐུ་མདོག་དམར་པོ་འཇིགས་ཆེན་པོ། །སྤྱན་གསུམ་དྲག་པོའི་གཟུགས་ཅན་ཏེ། །སྡིག་མཛུབ་དང་ནི་པདྨ་འཛིན། །སྟག་དང་སྦྲུལ་གྱིས་རྣམ་པར་བརྒྱན། །གཡོན་བརྐྱང་པ་ཡི་གནས་པས་གནས། །མཆེ་བ ་གཙིགས་ ཤིང་ཁྲོ་གཉེར་གདོང༌། །དཔའ་བོ་འཇིགས་བྱེད་ཤ་ཚུགས་ཅན། །སྐྲ་དང་བ་སྤུའི་བུ་ག་ནས། །འབར་བའི་མེ་སྟག་འཕྲོ་ཞིང་འཛག ༑ ཧཱུྃ་གི་འབྲུག་སྒྲ་རྣམ་པར་སྒྲོགས། །རང་དང་འདྲ་བའི་སྤྲུལ་པ་ཡི། །ཕོ་ཉ་བསྐལ་པའི་མེ་ལྟར་འཕྲོ། །ནམ་མཁའ་ཁྱབ་པ་དང་བཅས་པས། །གདུག་ཅིང་སྡང་བའི་སེམས་ལྡན་པའི།

།ནུབ་ཀྱི་ཕྱོགས་ཀྱི་བགེགས་ཚོགས་ཀུན། །དཔག་ཚད་བྱེ་བའི་ཕ་རོལ་དུ། །རླུང་གི་ཤུགས་ཀྱིས་བསྐྲད་པ་དང༌། །རབ་ཏུ་རྨུགས་ཤིང་མནན་པ་དང༌། །གཟིར་དང་བཅིངས་དང་རེངས་པ་ཡིས། །ཚར་གཅད་པ་ཡི་ལས་མཛོད་ཅིག །ནམཿས་མནྟ་བུདྡྷེ་བྷྱོ་ཧུ་ལུ་ཧུ་ལུ་མ་ཧཱ་པདྨ་ཨ་མྲྀ་ཏེ་ཀུ་རུ་མ་ཧཱ་བི་ཤ་ནི་ཨཱཿཧཱུྃ་བྱང་དུ་དགྲ་དང་བགེགས་འཇོམས་པའི། ཁྲོ་བོའི་རྒྱལ་པོ་བགེགས་མཐར་བྱེད། །སྐུ་མདོག་ནག་པོ ་འཇིགས་ ཆེན་པོ། །སྤྱན་གསུམ་དྲག་པོའི་གཟུགས་ཅན་ཏེ། །སྡིགས་མཛུབ་རྡོ་རྗེ་རྩེ་གསུམ་འཛིན། །སྟག་དང་སྦྲུལ་གྱིས་རྣམ་པར་བརྒྱན ༑ ༑ གཡོན་བརྐྱང་པ་ཡི་གནས་པས་གནས། །མཆེ་བ་གཙིགས་ཤིང་ཁྲོ་གཉེར་གདོང༌། །དཔའ་བོ་འཇིགས་བྱེད་ཤ་ཚུགས་ཅན། །སྐྲ་དང་བ་སྤུའི་བུ་ག་ནས ༑ ༑ འབར་བའི་མེ་སྟག་འཕྲོ་ཞིང་འཛག །ཧཱུྃ་གི་འབྲུག་སྒྲ་རྣམ་པར་སྒྲོགས།། རང་དང་འདྲ་བའི་སྤྲུལ་པ་ཡི། །ཕོ་ཉ་བསྐལ་པའི་མེ་ལྟར་འཕྲོ། །ནམ་མཁའ་ཁྱབ་པ་དང་བཅས་པས། །གདུག་ཅིང་སྡང་བའི་སེམས་ལྡན་པའི། །བྱང་གི་ཕྱོགས་ཀྱི་བགེགས་ཚོགས་ཀུན། །དཔག་ཚད་བྱེ་བའི་ཕ་རོལ་དུ། །རླུང་གི་ཤུགས་ཀྱིས་བསྐྲད་པ་དང༌། །རབ་ཏུ་རྨུགས་ཤིང་མནན་པ་དང༌། །གཟིར་དང་བཅིངས་དང་རེངས་པ་ཡིས། །ཚར་གཅད་པ་ཡི་ལས་མཛོད་ཅིག །ནམཿས་མནྟ་བུདྡྷེ་བྷྱོ། ན་མོ་བཛྲ་ཀྲོ་དྷཱ་ཡ་མ་ཧཱ་དཾཥྟོཏྐཱ་ཊ་བྷཻ་ར་ཝཱ་ཡ་བཛྲ་ ¡Ã ས་བོ་ ( ¡¶ ཞ ¡·¡¶ ལུ ¡· སན་ཏོ་ ) ཧ་དརྤཱ་ཡ་ཨ་མྲྀ་ཏ་ཀུཎྜ་ལི་ཧཱུྃ་ཕཊ། ཧཱུྃ་བྱང་ཤར་མཚམས་སུ་བགེགས་འཇོམས་པ། ཁྲོ་བོའི་རྒྱལ་པོ་མི་གཡོ་བ། །སྐུ་མདོག་སྔོན་པོ་འཇིགས་ཆེན་པོ། །སྤྱན་གསུམ་འཛུམ་ཁྲོའི་ཚུལ་ཅན་ཏེ། །སྡིགས་མཛུབ་དང་ནི་རལ་གྲི་འཛིན། །རིན་ཆེན་སྦྲུལ་དང་དར་གྱི་བརྒྱན། །གཡོན་བརྐྱང་པ་ཡི་གནས་པས་གནས། །སྒེག་ཅིང་དཔའ་བའི་ཆ་བྱད་ཅན། །དབུ་སྐྲ་ནག་པོའི་ཐོར་ཚུགས་བཅིངས། །འོད་ཀྱི་དྲ་བ་འགྱེད་པའོ།། ཤིན་ཏུ་རྒྱ་ཆེར་བཞད་པའི་དབྱངས༌། །ཧ་ཧའི་གད་རྒྱངས་རྣམ་པར་སྒྲོགས། །རང་དང་འདྲ་བའི་སྤྲུལ་པ་ཡི།

།ཕོ་ཉ་བསྐལ་པའི་མེ་ལྟར་འཕྲོ། །ནམ་མཁའ་ཁྱབ་པ་དང་བཅས་པས། །གདུག་ཅིང་སྡང་བའི་སེམས་ལྡན་པའི། །བྱང་ཤར་མཚམས་ཀྱི་བགེགས་ཚོགས་ཀུན། །དཔག་ཚད་བྱེ་བའི་ཕ་རོལ་དུ། །རླུང་གི་ཤུགས་ཀྱིས་བསྐྲད་པ་དང༌། །རབ་ཏུ་རྨུགས་ཤིང་མནན་པ་དང༌། །གཟིར་དང་བཅིངས་དང་རེངས་པ་ཡིས། །ཚར་གཅད་པ་ཡིས་ལས་མཛོད་ཅིག །ནམཿས་མནྟ་བུདྡྷེ་བྷྱོ། ན་མོ་ཨ་ཙ་ལ་ཀཱ་ནཱ་ ¡Ã ཙཀྲ་ ( ¡¶ ཞ ¡· ཙེཊྚ་ཙེཊྚ་ )( ¡¶ ལུ ¡· ཙེཊྚ ) མོཊྚ་མོཊྚ ( ¡¶ ལུ ¡· + དུ་ ) ། ཏུཊྚ་ཏུཊྚ ༑ གྷ་གྷ། གྷཱ་ཏ་ཡ་གྷཱ་ཏ་ཡ་ཧཱུྃ་ཕཊ། ཧཱུྃ་ཤར་ལྷོ་མཚམས་སུ་བགེགས་འཇོམས་པའི ༑ ཁྲོ་རྒྱལ་ཊཀྐི་རཱ་ཛ་ནི། །སྐུ་མདོག་སྔོན་པོ་འཇིགས་ཆེན་པོ། །སྤྱན་གསུམ་འཛུམ་ཁྲོའི་ཚུལ་ཅན་ཏེ། །སྡིགས་མཛུབ་དང་ནི་ལྕགས་ཀྱུ་འཛིན། །རིན་ཆེན་སྦྲུལ་དང་དར་གྱིས་བརྒྱན། །གཡོན་པ་བརྐྱང་པ་ཡི་གནས་པས་གནས། །སྒེག་ཅིང་དཔའ་བའི་ཆ་བྱད་ཅན། །དབུ་སྐྲ་ནག་པོའི་ཐོར་ཚུགས་བཅིངས། །འོད་ཀྱི་དྲ་བ་འགྱེད་པ་པོ། །ཤིན་ཏུ་རྒྱ་ཆེར་བཞད་པའི་དབྱངས། །ཧ་ཧའི་གད་རྒྱངས་རྣམ་པར་སྒྲོགས། །རང་དང་འདྲ་བའི་སྤྲུལ་པ་ཡི། །ཕོ་ཉ་བསྐལ་པའི་མེ་ལྟར་འཕྲོ།། ནམ་མཁའ་ཁྱབ་པ་དང་བཅས་པས། །གདུག་ཅིང་སྡང་བའི་སེམས་ལྡན་པའི།། ཤར་ལྷོ་མཚམས་ཀྱི་བགེགས་ཚོགས་ཀུན། །དཔག་ཚད་བྱེ་བའི་ཕ་རོལ་དུ། །རླུང་གི་ཤུགས་ཀྱིས་བསྐྲད་པ་དང༌། །རབ་ཏུ་རྨུགས་ཤིང་མནན་པ་དང༌། །གཟིར་དང་བཅིངས་དང་རེངས་པ་ཡིས། །ཚར་གཅད་པ་ཡི་ལས་མཛོད་ཅིག །ནམཿས་མནྟ་བུདྡྷེ་བྷྱཿ ཨོཾ་ཊཀྐི་ཧཱུྃ་ཛཿཧཱུྃ་ལྷོ་ནུབ་མཚམས་སུ་བགེགས་འཇོམས་པ། ཁྲོ་བོའི་རྒྱལ་པོ་དབྱུག་སྔོན་ཅན། །སྐུ་མདོག་སྔོན་པ ོ་འཇིགས་ ཆེན་པོ། །སྤྱན་གསུམ་འཛུམ་ཁྲོའི་ཚུལ་ཅན་ཏེ། །སྡིགས་མཛུབ་དང་ནི་དབྱུག་ཏོ་འཛིན། །རིན་ཆེན་སྦྲུལ་དང་དར་གྱིས་བརྒྱན། །གཡོན་བརྐྱང་པ་ཡི་གནས་པས་གནས། །སྒེག་ཅིང་དཔའ་བའི་ཆ་བྱད་ཅན། །དབུ་སྐྲ་ནག་པོའི་ཐོར་ཚུགས་བཅིངས། །འོད་ཀྱི་དྲ་བ་འགྱེད་པ་པོ། །ཤིན་ཏུ་རྒྱ་ཆེར་བཞད་པའི་དབྱངས།

།ཧ་ཧའི་གད་རྒྱངས་རྣམ་པར་སྒྲོགས ༑ ༑ རང་དང་འདྲ་བའི་སྤྲུལ་པ་ཡི། །ཕོ་ཉ་བསྐལ་པའི་མེ་ལྟར་འཕྲོ། །ནམ་མཁའ་ཁྱབ་པ་དང་བཅས་པས། །གདུག་ཅིང་སྡང་བའི་སེམས་ལྡན་པའི། །ལྷོ་ནུབ་མཚམས་ཀྱི་བགེགས་ཚོགས་ཀུན། །དཔག་ཚད་བྱེ་བའི་ཕ་རོལ་དུ། །རླུང་གི་ཤུགས་ཀྱིས་བསྐྲད་པ་དང༌། །རབ་ཏུ་རྨུགས་ཤིང་མནན་པ་དང༌། །གཟིར་དང་བཅིངས་དང་རེངས་པ་ཡིས། །ཚར་གཅད་པ་ཡིས་ལས་མཛོད་ཅིག །ནམཿས་མནྟ་བུདྡྷེ་བྷྱཿ ( ¡¶ ཞ ¡·¡¶ ལུ ¡· བྷྱོ། ) ཨོཾ་ཡ་མ་དཎྜཱ་ཡ། ནཱི་ལ་དཎྜཱ་ཡ། ཏུ་རུ་ཏུ་རུ། མུ་རུ་མུ་རུ། སརྦ་དུཥྟཱན། མཱ་ར་ཡ་ ¡Ã མཱ་ར་ཡ་ ( ¡¶ ལུ ¡· - མཱ་ར་ཡ་ ) ཧཱུྃ་ཕཊ། ཧཱུྃ་ནུབ་བྱང་མཚམས་སུ་བགེགས་འཇོམས་པ། ཁྲོ་བོའི་རྒྱལ་པོ་སྟོབས་པོ་ཆེ། །སྐུ་མདོག་སྔོན་པོ་འཇིགས་ཆེན་པོ། །སྤྱན་གསུམ་འཛུམ་ཁྲོའི་ཚུལ་ཅན་ཏེ། །སྡིགས་མཛུབ་དང་ནི་རྡོ་རྗེ་འཛིན། །རིན་ཆེན་སྦྲུལ་དང་དར་གྱིས་བརྒྱན། །གཡོན་བརྐྱང་པ་ཡི་གནས་པས་གནས། །སྒེག་ཅིང་དཔའ་བའི་ཆ་བྱད་ཅན། །དབུ་སྐྲ་ནག་པོའི་ཐོར་ཚུགས ་བཅིངས ། །འོད་ཀྱི་དྲ་བ་འགྱེད་པ་པོ། །ཤིན་ཏུ་རྒྱ་ཆེར ་བཞད་ པའི་དབྱངས།། ཧ་ཧའི་གད་རྒྱངས་རྣམ་པར་སྒྲོགས། །རང་དང་འདྲ་བའི་སྤྲུལ་པ་ཡི། །ཕོ་ཉ་བསྐལ་པའི་མེ་ལྟར་འཕྲོ། །ནམ་མཁའ་ཁྱབ་པ་དང་བཅས་པས། །གདུག་ཅིང་སྡང་བའི་སེམས་ལྡན་པའི། །ནུབ་བྱང་མཚམས་ཀྱི་བགེགས་ཚོགས་ཀུན། ། དཔག་ཚད་བྱེ་བའི་ཕ་རོལ་ཏུ། །རླུང་གི་ཤུགས་ཀྱིས་བསྐྲད་པ་དང༌། །རབ་ཏུ་རྨུགས་ཤིང་མནན་པ་དང༌། །གཟིར་དང་བཅིངས་དང་རེངས་པ་ཡིས། །ཚར་གཅད་པ་ཡི་ལས་མཛོད་ཅིག །ནམཿས་མནྟ་བུདྡྷེ་བྷྱོ། ན་མོ་མ་ཧཱ་བ་ལཱ་ཡ། ཨུཙྪུཥྨ་ཀྲོ་དྷ་རཱ་ཛཱ་ཡ། སརྦཱ་ནཱ་གཱ་ནཱཾ་ཧྲྀ་ད་ཡཾ་ཏ་ཊ་ ( ¡¶ ལུ ¡· ཌ་ ) ཡ་ཧཱུྃ་ཕཊ། ཧཱུྃ་སྟེང་གི་ཕྱོགས་ཀྱི་བགེགས་འཇོམས་པ། ཁྲོ་བོའི་རྒྱལ་པོ་ཧཱུྃ་མཛད་ནི། །སྐུ་མདོག་སྔོན་པོ་འཇིགས་ཆེན་པོ། །སྤྱན་གསུམ་དྲག་པོའི་ཚུལ་ཅན་ཏེ། །རྡོ་རྗེ་དང་ནི་དྲིལ་བུ་འཛིན ༑ ༑ སྟག་དང་སྦྲུལ་གྱི་རྣམ་པར་བརྒྱན།

།གཡོན་བརྐྱང་པ་ཡི་གནས་པས་གནས ༑ ༑ མཆེ་བ་གཙིགས་ཤིང་ཁྲོ་གཉེར་གདོང༌། །དཔའ་བོ་འཇིགས་བྱེད་ཤ་ཚུགས་ཅན། །སྐྲ་དང་བ་སྤུའི་བུ་ག་ནས། །འབར་བའི་མེ་སྟག་འཕྲོ་ཞིང་འཛག ། ཧཱུྃ་གི་འབྲུག་སྒྲ་རྣམ་པར་སྒྲོགས། །རང་དང་འདྲ་བའི་སྤྲུལ་པ་ཡི། །ཕོ་ཉ་བསྐལ་པའི་མེ་ལྟར་འཕྲོ། །ནམ་མཁའ་ཁྱབ་པ་དང་བཅས་པས། །གདུག་ཅིང་སྡང་བའི་སེམས་ལྡན་པའི། །སྟེང་གི་ཕྱོགས་ཀྱི་བགེགས་ཚོགས་ཀུན། །དཔག་ཚད་བྱེ་བའི་ཕ་རོལ་དུ། །རླུང་གི་ཤུགས་ཀྱིས་བསྐྲད་པ་དང༌། ། ¡Ã རབ་ཏུ་རྨུགས་ཤིང་མནན་པ་དང༌། ། ( ¡¶ ཞ ¡· - རབ་ཏུ་པ་དང་ ། ། ) གཟིར་དང་བཅིངས་དང་རེངས་པ་ཡིས། །ཚར་གཅད་པ་ཡི་ལས་འཛོད་ཅིག །ཨོཾ་བཛྲ་ཀྲོ་དྷ་ཧཱུྃ་ཀ་ར་ཧཱུྃ་གརྫ་ ¡Ã གརྫ ( ¡¶ ལུ ¡· - གརྫ ) ཧཱུྃ་ཕཊ། ཧཱུྃ་འོག་གི་དགྲ་དང་བགེགས་འཇོམས་པ། ཁྲོ་བོའི་རྒྱལ་པོ་གནོད་མཛེས་ནི། །སྐུ་མདོག་སྔོན་པོ་འཇིགས་ཆེན་པོ། །སྤྱན་གསུམ་དྲག་པོའི་གཟུགས་ཅན་ཏེ། །སྡིགས་མཛུབ་དང་ནི་གཏུན་ཤིང་འཛིན། །སྟག་དང་སྦྲུལ་གྱིས་རྣམ་པར་བརྒྱན ༑ ༑ གཡོན་བརྐྱང་པ་ཡི་གནས་པས་གནས། །མཆེ་བ་གཙིགས་ཤིང་ཁྲོ་གཉེར་གདོང༌། །དཔའ་བོ་འཇིགས་བྱེད་ཤ་ཚུགས་ཅན། །སྐྲ་དང་བ་སྤུའི་བུ་ག་ནས ༑ ༑ འབར་བའི་མེ་སྟག་འཕྲོ་ཤིང་འཛག །ཧཱུྃ་གི་འབྲུག་སྒྲ་རྣམ་པར་སྒྲོགས།། རང་དང་འདྲ་བའི་སྤྲུལ་པ་ཡི། །ཕོ་ཉ་བསྐལ་བའི་མེ་ལྟར་འཕྲོ། །ནམ་མཁའ་ཁྱབ་པ་དང་བཅས་པས། །གདུག་ཅིང་སྡང་བའི་སེམས་ལྡན་པའི། །འོག་གི་ཕྱོགས་ཀྱི་བགེགས་ཚོགས་ཀུན། །དཔག་ཚད་བྱེ་བའི་ཕ་རོལ་དུ། །རླུང་གི་ཤུགས་ཀྱིས་བསྐྲད་པ་དང༌། །རབ་ཏུ་རྨུགས་ཤིང་མནན་པ་དང༌། །གཟིར་དང་བཅིངས་དང་རེངས་པ་ཡིས། །ཚར་གཅད་པ་ཡི་ལས་མཛོད་ཅིག །ཨོཾ་སུམྦྷ་ནི་སུམྦྷ་ཧཱུྃ་ཧཱུྃ་ཕཊ། ཨོཾ་གྲིཧྣ་གྲིཧྣ་ཧཱུྃ་ཧཱུྃ་ཕཊ། ཨོཾ་གྲིཧྣཱ་པ་ཡ་གྲིཧྣཱ་པ་ཡ་ཧཱུྃ་ཧཱུྃ་ཕཊ། ཨོཾ་ཨཱ་ན་ཡ་ཧོ། བྷ་ག་ཝཱཾ་ ( ¡¶ ཞ ¡·¡¶ ལུ ¡· ཝཱན་ ) བཛྲ་རཱ་ཛ་ ( ¡¶ ཞ ¡· + ཡ་ ) ཧཱུྃ་ཧཱུྃ་ཕཊ། ཁྲོ་བོ་འབར་བའི་ཚོགས་རྣམས་ཀྱིས། །དགྲ་དང་བགེགས་ཀྱི་ཚོགས་རྣམས་ཀུན།

།ལུས་ནི་ ( ¡¶ ཞ ¡· ངག་ ) རྡུལ་དུ་བརླག་པར་གྱིས། །རྣམ་ཤེས་ཆོས་ཀྱི་དབྱིངས་སུ་སྒྲོལ། །རྡོ་རྗེ་འཛིན་ ¡Ã པ་རྒྱལ་པོ་ཡི ( ¡¶ ཞ ¡· རྒྱལ་ཁྲོ་བོ་ཡིས ) ། །གཉིས་མེད་ཡེ་ཤེས་ལས་བྱུང་བའི། །བསྲུང་བའི་དམ་ཚིག་སྦྱོར་བ་ཡིས། །རྣལ་འབྱོར་རྟག་ཏུ་སྲུང་བར་བྱེད། །རྡོ་རྗེ་ཁྲོ་བོའི་ཕྲིན་ལས་ལ། །བསྐུལ་བའི་ཚུལ་འདི་འཕགས་པ་ཡིས། །ས་ཕོ་རྟ་ཡི་ ( ¡¶ ཞ ¡· ལོ་ ) རྒྱལ་ཟླ་ལ ༑ ༑ ཕོ་བྲང་དམ་པར་སྦྱར་བ་ཡིན།། །།༄༅། །སེང་གེ་མཐའི་ཞུས་ལན་བཞུགས། ། ༄༅། །ཨོཾ་སྭསྟི་སིདྡྷཾ། བླ་མ་དང་འཇམ་པའི་དབྱངས་ལ་ཕྱག་འཚལ་ལོ།། གང་གིས་ཀུན་མཁྱེན་ཡོན་ཏན་རྒྱ་མཚོ་ཡི། །དཔལ་ཡང་བདེ་བླག་ཉིད་དུ་སྩོལ་མཛད་ན། །འདོད་རྒུའི་དཔལ་གཞན་སྨོས་ཀྱང་ཅི་ཞིག་འཚལ། །དེ་སླད་མཚུངས་མེད་བླ་མའི་ཞབས་ལ་འདུད། །ཡང་དག་བླ་མའི་ཚོགས་རྣམས་གུས་བསྟེན་ཅིང༌།། ཐོས་པ་རྒྱ་མཚོའི་ནོར་གྱིས་ཕྱུག་གྱུར་པ། །སེང་གེའི་མཐའ་ཡིས་ཇི་ལྟར་དྲིས་པའི་ལན ༑ ༑ དགེ་སློང་འཕགས་པས་མདོ་ཙམ་འདིར་བརྗོད་བྱ། །གང་ཞིག་ཐེག་པ་གསུམ་གྱིས་ངེས་འབྱུང་ཞིང༌། །ཐེག་པ་གཅིག་གི་འབྲས་བུར་གནས་ཚུལ་ལ། ཁོ་བོའི་བློ་གྲོས་ཅུང་ཟད་འཇུག་མོད་ཀྱང༌། །རྒྱས་པར་བརྗོད་པའི་གོ་སྐབས་དེང་སོང་མེད། །གལ་ཏེ་སླད་ནས་གོ་སྐབས་རྙེད་གྱུར་ན། །ཡི་གེར་དགོད་པའམ་རྣམ་པར་བཤད་པའམ། །འབེལ་བའི་གཏམ་གྱི་ཁྱེད་སོགས་དོན་གཉེར་བའི། །བློ་གསལ་རྣམས་ལ་ངེས་པར་བགྱིད་པར་སྤྲོ། །དེ་ལ་རེ་ཞིག་འདིར་དྲིས་པའི་ལན་བརྗོད་པར་བྱ་སྟེ། རྣལ་འབྱོར་བླ་ན་མེད་པའི་དཀྱིལ་འཁོར་ཆེན་པོར། དབང་བཞི་ཡོངས་སུ་རྫོགས་པ་ཐོབ་པའི་གང་ཟག་ཅིག་ལ། ཡན་ལག་ཚང་བའི་རྩ་བའི་ལྟུང་བ་ཅིག་བྱུང་ན། བཤགས་པ་ལེགས་པོར་བྱས་ནས། མཚན་ཉིད་དང་ལྡན་པའི་བླ་མ་ཞིག་ལས་དབང་ཡོངས་སུ་རྫོགས་པར་བླངས་ནས་སོར་ཆུད་ཅིང་རྣམ་པར་དག་པར་འགྱུར་བ། ལུང་རྣམས་ལས་ཀྱང་འབྱུང་ཞིང༌། མཁས་པ་རྣམས་ཀྱིས་ཀྱང་ཞལ་མཐུན་པར་གསུངས་པ་དེ་ལགས། བདག་འཇུག་བྱས་པས་འདག་པར་བཤད་པ་དང༌།

བླ་མ་རྣམས་ཀྱིས་ཀྱང་འདག་པར་གསུངས་པའི་དགོངས་པ།

¡Ã ཡན་ལག་མ་ཚང་བའི་རྩ་ལྟུང་དང༌། ཡན་ལག་གི་ལྟུང་བ་དང༌། དམ་ཚིག་ཉེས་པ་ཕྲ་མོ་འདག་པ་ལ་དགོངས། ( ¡¶ ཞ ¡· - ཡན་ལག་ ་་་་་་ ལ་དགོངས། ) ཡན་ལག་ཚང་བའི་རྩ་ལྟུང་བྱུང་བ་དེ་དམ་ཚིག་ཉམས་པ་ཡིན་ལ། ཉམས་པ་དང་མ་ཐོབ་པ་གཉིས་ཀ་དམ་ཚིག་མེད་པར་མཚུངས་ཤིང་དམ་ཚིག་མེད་པར་གསང་སྔགས་ཉན་པ་ཙམ་ལའང་མི་དབང་ན་བདག་ཉིད་བསྐྱེད་པ་དང༌། དཀྱིལ་འཁོར་བསྒྲུབ་པ་ལ་དབང་བ་ལྟ་སྨོས་ཀྱང་ཅི་འཚལ། བདག་བསྐྱེད་དང༌། དཀྱིལ་འཁོར་བསྒྲུབ་པ་སྔོན་དུ་མ་སོང་བའི་བདག་ཉིད་འཇུག་པ་ག་ལ་མཆི། འོ་ན་རྩ་བའི་ལྟུང་བ་བྱུང་བའི་གང་ཟག་དེས། ཡུལ་དུས་མཚུངས་པར་བླ་མ་མཚན་ཉིད་དང་ལྡན་པ་མ་རྙེད་ན། ཇི་ལྟར་བྱེད་པའི་ཚུལ་ནི། ཐོག་མར་སྐྱབས་སུ་འགྲོ་བ་ཡང་ཡང་བྱ་ཞིང༌། སྟོབས་ ¡Ã བཞིའི་སྒོ་ནས་ ( ¡¶ ཞ ¡· བཞིས་ ) སྡིག་པ་བཤགས་པ་ཡང་ཡང་བྱས་པས། སྡིག་པ་དག་པའི་མཚན་མ་མཐོང་བ་དང༌། རྟེན་ཁྱད་པར་ཅན་ལ་དམིགས་པའི་རྟེན་བྱས་ནས། ཕྱོགས་བཅུའི་དེ་བཞིན་གཤེགས་པ་ཐམས་ཅད་སྤྱན་དྲངས་པའི་སྤྱན་སྔར། ཡི་དམ་རང་གིས་བླང་བའི་ཆོ་ག་ལྟར། སྨོན་པ་དང་འཇུག་པའི་སེམས་བསྐྱེད་ཡང་ཡང་བླངས་པས། བྱང་ཆུབ་སེམས་དཔའི་སྡོམ་པ་སོར་ཆུད་པར་འགྱུར། སྡིག་པ་མེད་ན་རྟེན་མཚུངས་པ་མེད་ཀྱང་ཕྱོགས་བཅུའི་སངས་རྒྱས་ལ་སྡོམ་པ་བླང་དུ་རུང་ལ་འཇམ་དཔལ་གྱི་སངས་རྒྱས་ཀྱི་ཞིང་གི་བཀོད་པ་ལས་བཤད། ཐེག་པ་ཆེན་པོའི་སྡོམ་པ་ཐོབ་པ་དེས། བྱང་ཆུབ་ལྟུང་བཤགས་ལ་སོགས་པ་ལྟར་ཐེག་པ་ཆེན་པོའི་བཤགས་པ་ཡང་ཡང་བྱས་པས། སྡིག་པ་དག་པའི་མཚན་མ་མཐོང་བ་དང༌། དོན་ཞགས་ལས་འབྱུང་བ་ལྟར་གསོ་སྦྱོང་རང་གིས་བླང་བའི་ཆོ་གས་བླངས་ནས། གསོ་སྦྱང་དང་སྨྱུང་གནས་བྱ་ཞིང༌། དེ་བཞིན་གཤེགས་པའི་ཡི་གེ་བརྒྱ་པ་ལ་སོགས་པས་སྡིག་པ་དང༌། དམ་ཚིག་གི་ཉེས་པ་སྦྱངས་ཤིང་ཏིང་ངེ་འཛིན་གྱི་དཀྱིལ་འཁོར་ལས་དབང་ལེན་པའི་སྐལ་བ་དང་ལྡན་པར་མཛད་དུ་གསོལ་ཞེས་ཡང་ཡང་གསོལ་བ་བཏབ་པས། ཡི་དམ་གྱི་ལྷས་རྗེས་སུ་འཛིན་པའི་མཚན་མ་ཅུང་ཟད་མཐོང་བར་འགྱུར།

འཇུག་པ་སེམས་བསྐྱེད་པ་ཐོབ་ནས། བྱ་སྤྱོད་ཀྱི་རྒྱུད་ཀྱི་ཆོ་ག་ཐུན་མོང་བ་རྣམས་ཉམས་སུ་བླང་དུ་རུང་བའི་དོན། དམ་ཚིག་གསུམ་བཀོད་པའི་རྒྱལ་པོ་ལས་ཀྱང་འབྱུང་ཞིང༌། བླ་མ་གོང་མ་རྣམས་ཀྱིས་ཀྱང་བཞེད་ལ། སྡོམ་པ་གསུམ་གྱི་རབ་ཏུ་དབྱེ་བ་ལས་ཀྱང་འབྱུང་བ་དེ་ལགས། དེ་ལྟར་ཡི་དམ་གྱི་ལྷས་རྗེས་སུ་འཛིན་པའི་མཚན་མ་རྙེད་པ་དེས། མཆོད་པ་རྒྱ་ཆེར་བཤམས་ནས་མདུན་དུ་ཡི་དམ་གྱི་དཀྱིལ་འཁོར་གསལ་བར་དམིགས་ལ། སྤྱིའི་བཤགས་པ་དང༌། ལྟུང་བ་མིང་དང༌། རིགས་ནས་སྨོས་པའི་བྱེ་བྲག་གི་བཤགས་པ་སྟེ ( ¡¶ ཞ ¡· དང་ ) ། བཤགས་པ་གཙོ་ཆེ་བའི་རྒྱུན་བཤགས་ཡང་ཡང་བྱས་ནས། རིགས་ལྔའི་སྡོམ་པ་གཟུང་བ་ཡང་ཡང་བྱས་པས། དམ་ཚིག་དང་སྡོམ་པ་ཡང་ཡང་བླང་བར་བྱའོ། །འདིས་དམ་ཚིག་དང་ལྡན་པར་འགྱུར་ཏེ། ཡུལ་གྱིས་རྗེས་སུ་འཛིན་པའི་མཚན་མ་རྙེད་པའི་ཕྱིར་ཡུལ་དང་ཡང་ལྡན་ལ། སྔོན་དུ་སྡིག་པ་དག་པའི་མཚན་མ་རྙེད་པའི་ཕྱིར ( ¡¶ ཞ ¡· ཕྱིར ) ། ལས་ཀྱི་སྒྲིབ་པས་ཀྱང་འགྲིབ་པར་མི་འགྱུར་ཞིང་འདུན་པ་ཡོད་ལ་བརྗོད་ཤེས་པའི་ཕྱིར། ཆོ་གའང་ཚང་བས་ཅི་ནས་ཀྱང་ ( ¡¶ ཞ ¡· - ཀྱང་ ) དམ་ཚིག་དང་ལྡན་པར་འགྱུར་བ་ཡིན། དབང་དང་མ་འབྲེལ་བར་དམ་ཚིག་ཐོབ་པའི་སྐབས་སྲིད་དམ་སྙམ་ན། དབང་ཉིད་ཀྱི་ཚེའང༌། ཕྱི་འཇུག་གི་དུས་སུ་དམ་ཚིག་ཐོབ་ལ། ནང་འཇུག་གི་དཀྱིལ་འཁོར་དུ་ཞུགས་ཤིང༌། དཀྱིལ་འཁོར་མཐོང་ནས་གཟོད་དབང་ལེན་ན། དབང་མ་ཐོབ་པའི་གོང་ ( ¡¶ ཞ ¡· བར་ ) དུ་དམ་ཚིག་དང་ལྡན་པར་གྱུར་བ་ཡིན། འཇུག་པ་དང་དབང་གཉིས་ནུབ་སོ་སོར་བྱེད་པ་དང༌། དབང་ཡང་སློབ་མ་དང་སློབ་དཔོན་གྱི་དབང་སོ་སོར་བསྐུར་བ་སྔོན་གྱི་ཆེན་པོ་འགའ་ཞིག་གི་ཕྱག་ལེན་ལའང་ཡོད་པར་གདའ། དེས་ན་དབང་བསྐུར་བའི་ནུབ་མོ་མ་ཡིན་པར་ཡང་དམ་ཚིག་ཐོབ་པའི་སྐབས་སྲིད་པ་ལགས། དེ་ལྟར་གོང་དུ་བཤད་པའི་ཚུལ་གྱིས་དམ་ཚིག་ཐོབ་པ་དེས། སླར་ཡང་ཏིང་ངེ་འཛིན་གྱི་དཀྱིལ་འཁོར་ལ་ཏིང་ངེ་འཛིན་གྱི་དབང་བླངས་པས།

བསྐྱེད་རིམ་བསྒོམ་པའི་སྐལ་བ་དང་ལྡན་པར་འགྱུར་པས། བསྐྱེད་རིམ་བསྒོམས་ཤིང་བསྙེན་པ་བསྐྱལ་བས། གཟོད་ཕྱིའི་དཀྱིལ་འཁོར་ལེགས་པར་བསྒྲུབས་ནས། བདག་ཉིད་འཇུག་པ་དང་དབང་བླང་བ་བྱས་ནས་རྣམ་པར་དག་པར་འགྱུར་བར་རྟོགས་པ་ལགས། རྡུལ་ཚོན་གྱི་དཀྱིལ་འཁོར་མ་བསྒྲུབས་པའི་གོང་དུ། མདུན་གྱི་ནམ་མཁའི་ཏིང་ངེ་འཛིན་གྱི་དཀྱིལ་འཁོར་དམིགས་པ་ལས། དབང་ལེན་པའི་ཚུལ་འདི་སློབ་དཔོན་ཀུན་དགའ་སྙིང་པོས་རྡོ་རྗེ་འབྱུང་བ་ལས་བཤད། འདིའི་ལག་ལེན་གནུར་པས་བྱེད་པ་ལ། བླ་མ་གོང་མ་རྣམས་ཀྱིས་དགག་པར་མཛད་དེ ༼ མོད ༽ ། ཀུན་དགའ་སྙིང་པོའི་དགོངས་པ་དེ་རང་དུ་གདའ། དེའི་རྒྱུ་མཚན་ཡང་ཏིང་ངེ་འཛིན་གྱི་དཀྱིལ་འཁོར་ལས་དབང་བླངས་པས་ཉེས་པ་ཕྲ་མོའང་རྣམ་པར་དག་ནས ༑ གཟོད་དཀྱིལ་འཁོར་བསྒྲུབ་པ་ལ་དབང་བར་འགྱུར་བས་སྔོན་ལ་དབང་ལེན་པའི་རྒྱུ་མཚན་དེར་གདའ། དེས་ན་ཕྱིའི་དཀྱིལ་འཁོར་གྱི་གོང་དུ། ཏིང་ངེ་འཛིན་གྱི་དཀྱིལ་འཁོར་ལས་དབང་ལེན་པ་འདི་ཀུན་དགའ་སྙིང་པོའི་རྗེས་སུ་འབྲངས་ཤིང་རིགས་པས་ཀྱང་འཐད་པར་མཐོང་བ་ལགས། རིམ་པ་འདི་རྣམས། གསུམ་ལ ་སྐྱབས་ འགྲོ་ནས་བརྩམས་ཏེ། བྱང་ཆུབ ་སེམས་སོགས་ སྡོམ་པ་ནི། །གལ་ ཏེ་བདག་ལ་ཕན་འདོད་ན། །སྔགས་པས་འབད་དེ་བླང་བར་བྱ། །ཞེས་གསུངས་ པའི་བླང་བ་ལ་བླ་མ་ལས་བླང་བ་དང༌། ཏིང་ངེ་འཛིན་གྱི་དཀྱིལ་འཁོར་ལས་བླང་བ་གཉིས་ལས། ཕྱི་མའི་ལག་ལེན་འདི་ཡིན་པར་གོ་བ་ལགས། དེ་ལྟར་སོར་ཆུད་པའི་གང་ཟག་དེ་ལ། སྔོན་དབང་བཀའ་མང་པོ་ཡོད་ན་དཀྱིལ་འཁོར་གཅིག་ཏུ་སོར་ཆུད་པར་བྱས་ནས། གཟོད་དབང་བཀའ་གང་དང་གང་ཡོད་པའི་དཀྱིལ་འཁོར་རྣམས་བསྒྲུབས་ཤིང་བདག་ཉིད་ཞུགས་ཏེ་དབང་བླངས་ན། སྔོན་ཐོབ་པའི་བག་ཆགས་རྒྱུད་ལ་ཡོད་པ་དང༌། ཕྱིས་བདག་ཉིད་ཀྱིས་ལེགས་པར་བླངས་པའི་ཕྱིར་སྔར་གྱི་དབང་བཀའ་ཐམས་ཅད་སོར་ཆུད་པར་འགྱུར་བར་ལགས། དགྱེས་པའི་རྡོ་རྗེའི་གཡོན་གྱི་ཕྱག་མཚན་གྱི་རིམ་པ། ས་དང་ཆུ་དང་རླུང་དང་ནི།

།མེ་དང་ཞེས་གསུངས་པའི་ཕྱི་མ་གཉིས་པོ་ལུགས་འབྱུང་གི་རིམ་པར་མ་གསུངས་པའི་རྒྱུ་མཚན། གཡོན་གྱི་ཕྱག་མཚན་བརྒྱད་ཀྱིས་དབང་ཕྱུག་བརྒྱད་སྟེར་ཞིང་དག་ལ། དབང་ཕྱུག་བརྒྱད་ནི་སྒྲོན་གསལ་དུ་རྒྱུད་ཀྱི་ལུང་དྲངས་པ། སྐུ་ཡི་དབང་ཕྱུག་གསུང་གི་དབང་ཕྱུག་དང༌། །དེ་བཞིན་དུ་ནི་ཐུགས་ཀྱི་དབང་ཕྱུག་དང༌། །རྫུ་འཕྲུལ་ཀུན་དུ་འགྲོ་བའི་དབང་ཕྱུག་དང༌། །ཅི་འདོད་ཕྲིན་ལས་ཡོན་ཏན་བརྒྱད་པའོ ༑ ༑ ཞེས་གསུངས་པ་ལ། སྐུ་དང་ས་གཞན་གྱི་རྟེན་བྱེད་པར་མཚུངས། གསུང་དང་ཆུ་གཞན་འཛིན ་པར་མཚུངས ། ཐུགས་དང་མེ་གསལ་བར ་མཚུངས ། རྫུ་འཕྲུལ་དང་རླུང་གཡོ་བར་མཚུངས། ཀུན་འགྲོ་དང་ཟླ་བའི་འོད་ཟེར་ཐམས་ཅད་ལ་འཇུག་པར་མཚུངས། ཅི་འདོད་བྱེད་པ་དང་ཉི་མའི་ ¡Ã འོད་ཟེར་ ( ¡¶ ཞ ¡· - འོད་ཟེར་ ) གཞན་སྨིན་པར་བྱེད་པར་མཚུངས། ཕྲིན་ལས་དང་གཤིན་རྗེ་མཐུ་དང་ལྡན་པར་མཚུངས ༑ ཡོན་ཏན་དང་ནོར་སྦྱིན་གཞན་གྱི་དབུལ་བ་སེལ་བར་མཚུངས་པས་རྒྱུད་ནས་བཤད་པ་དང་དབང་ཕྱུག་གི་རིམ་པ་དང་མཐུན་པར་གོ བླ་མ་ཀུན་གྱི་ས་དང་ཆུ་དང་མེ་དང་རླུང་གི་རིམ་པར་མཛད་པ་དེ། འབྱུང་བ་ལུགས་འབྱུང་གི་རིམ་པ་ལ་དགོངས་པར་གོ ཕྱག་ལེན་ལ་རྒྱུད་བཞིན་དུ་མཛད་པ་ལགས། དེ་ལྟར་ཁྱེད་ཀྱིས་དྲིས་ལ་ལན་བཏབ་པ། །འདི་ལ་ནོངས་གང་བདག་བློའི་ཉེས་པར་ཟད། །དེ་ལ་མཁས་མཆོག་རྣམས་ཀྱིས་བཟོད་པར་དགོངས། །འདི་ཡི་ལེགས་ཆས་འགྲོ་བ་དགེ་བར་ཤོག ། ¡Ã དྲིས་པའི་ལན་རྣམ་པར་ངེས་པ་ཞེས་བྱ་བ་ ( ¡¶ ཞ ¡· - དྲིས་པའི་བྱ་བ་ ) མེ་ཕོ་སྟག་གི་ལོ་རྒྱལ་གྱི་ཟླ་བའི་ཚེས་གསུམ་གྱི་ཉིན་མོར་བྲིས་པའོ།། །།༄༅། །དབང་ཕྱུག་འབུམ་གྱི་དྲིས་ལན་བཞུགས། ། ༄༅། །རྣམ་པར་ངེས་པ་ཞེས་བྱ་བ་བླ་མ་དང་འཇམ་པའི་དབྱངས་ལ་ཕྱག་འཚལ་ལོ། །གང་གི་མཁྱེན་བརྩེ་ཕུལ་བྱུང་ཞིང༌། །མཐུ་དང་ཕྲིན་ལས་མཐའ་ཡས་པས ༑ ༑ རྟག་པར་གཞན་གྱི་དོན་མཛད་པའི། །འགྲོ་བའི་བླ་མ་ལ་ཕྱག་འཚལ། ། བློ་གསལ་བླ་མ་ལ་གུས་པ། །དབང་ཕྱུག་འབུམ་ཞེས་བྱ་བ་ཡིས།

།བསམ་པ་དགེ་བས་དྲིས་པའི་ལན། །དྲི་མེད་ལུང་བཞིན་འདིར་བཤད་བྱ། །ཤཱཀྱ་ཐུབ་པ་སངས་ རྒྱས་པའི། །དུས་ནི་བསྐལ་པ ་གྲངས་ མེད་སྔོན། །འདིར་ནི་ཚེ་ལོ ་བརྒྱ་ པ་ལ། །བྱང་ཆུབ་བརྙེས་པ་སྤྲུལ་པ་ཡིན། །རྗོད་བྱེད་རབ་བྱེད་འདུས་པ་ཡིས། །བརྗོད་བྱའི་རྣམ་གྲངས་མང་སྟོན་པའི། །ངག་རྒྱུན་གཅིག་གིས་བསྡུས་པའི་གཞུང༌། །ཕུང་ པོ་ཉིད་ཡིན་དེ་ཡི་ཚད། །གཅིག་ཏུ་ངེས་པ་ཡོད་མ་ཡིན། །སྤང་བྱ་ཉོན་མོངས་གསུམ་སྤོང་ཞིང༌། །བརྗོད་བྱ་བསླབ་པ་གསུམ་སྟོན་པའི། །རྗོད་བྱེད་སྡེ་སྣོད་རྣམ་ པ་གསུམ། །སོ་སོ་བ་དང་སྤྱིར་སྟོན་པ། །བརྒྱད་ཁྲི་བཞི་སྟོང་ཡོད་ཅེས་གྲགས། ། བྱང་ཆུབ་སེམས་ཀྱི་གཞི་བརྟེན་ནས། །སྟོང་ཉིད་སྙིང་རྗེའི་ལམ་གྱིས་ནི། །སྤངས་རྟོགས་ཕུན་ཚོགས་བཅུ་གཅིག་པ། །སྒྲུབ་པ་ཕ་རོལ་ཕྱིན་པའི་ལུགས། །སྨིན་བྱེད་དབང་གི་གཞི་བཟུང་ནས། །རིམ་པ་གཉིས་ཡན་ལག་བཅས་པ་ཡིས། །སྤངས་རྟོགས་བདེ་ཆེན་བཅུ་གསུམ་པ། །སྒྲུབ་པ་སྔགས་ཀྱི་རྣམ་གཞག་ཡིན། །བསྐལ་བཟང་སངས ་རྒྱས་ ཐམས་ཅད་ཀྱིས། །གདུལ་བྱ་མཆོག་ལ་གསང་སྔགས ་གསུངས །། མཚན་བརྗོད་དགོངས་པ་དེ་ཉིད་ཡིན། །ཐུན་མོང་བ་ཡི་འཁོར་རྣམས་ལ། །ཤཱཀྱ་ཐུབ་ཁོ་ནས་གསུངས། །གསང་འདུས་དགོངས་པ་འདི་ཡིན་ནོ། །གདུལ་བྱའི་སྐལ་པའི་དབང་བཞིན་དུ། །སྔོན་ཚེ་ཐུབ་པའི་སྤྲུལ་པ་ཡི། །དཀྱིལ་འཁོར་མངོན་པར་སྤྲུལ་མཛད་ནས། །ལྷ་དང་སྒྲུབ་པའི་རིག་འཛིན་དང༌། །མཁའ་འགྲོ་སོགས་ལ་གསལ་བར་བཤད། །དེ་དག་རྣམས་ཀྱིས་སྐལ་ལྡན་གྱི། །མི་རྣམས་ལ་ནི་སོ་སོ་ཡི ༑ ༑ སྐལ་པ་ཇི་བཞིན་སྨིན་བྱས་ནས། །རྒྱུད་དང་མན་ངག་སོ་སོར་གསུངས༌། ། དེ་དག་རྣམས་ལས་རབ་བརྒྱུད་ནས། །མི་ཡི་ཡུལ་དུ་གསལ་བར་གྱུར། །འདི་ཡི་དབྱེ་བ་དཔག་མེད་ཕྱིར། །འདི་སྙེད་དོ་ཞེས་སུས་བརྗོད་སྤོབས། །དེ་ལྟ་མོད་ཀྱི་བླ་མེད་ཚུལ། །ཕལ་ཆེར་ནུབ་ཕྱོགས་ཨཽ་ཌྱན་དུ། །ཨིནྡྲ་བྷཱུ་ཏིས་གསལ་བར་བྱས།། རྒྱུད་སྡེ་འོག་མ་ཕལ་ཆེ་བ། །འཕགས་པའི་ཡུལ་གྱི་ཤར་ལྷོ་རུ།

།རབ་གསལ་ཟླ་བ་ཞེས་བྱ་ཡི། །རྒྱལ་པོ་མཆོག་གིས་གསལ་བར་བྱས། །ཙི་ལུ་པ་ལ་སོགས་པ་ལས ༑ ༑ ཤམྦྷ་ལ་ལ་སོགས་པ་རུ།། འཕགས་པ་རྣམས་ལས་ཐོས་པའི་ཚུལ། ། ཀུན་ཏུ་གསལ་བར་བྱས་པ་ཡོད། །ཕྲི་དང་བསྣན་པས་འཕེལ་འགྲིབ་བཅས། ། ཚད་ལྡན་པ་ལ་འཐད་པ་སྟེ། །སེམས་ཅན་གྲངས་ལ་ཚད་མེད་ཕྱིར། །གྲོལ་བས་ཉུང་བར་ག་ལ་འགྱུར། །སྲིད་པ་བར་དོར་རྫུས་ཏེ་སྐྱེ། །སྐྱེ་འགྱུར་ལས་ཀྱི་གཞན་དབང་སྟེ། །དེ་ཡི་བག་ཆགས་སྔར་སད་ཕྱིར། །གང་དུ་སྐྱེ་འགྱུར་བྱད་གཟུགས་ཅན ༑ ༑ གལ་ཏེ་གང་ཟག་གཞན་གྱི་མཐུས། །སྐྱེ་བ་ཡོངས་སུ་སྒྱུར་བྱེད་ན། །གང་དུ་བསྒྱུར་བ་དེ་གཟུགས་སུ། །དེ་ཡང་ཡོངས་སུ་འགྱུར་བ་ཅན། །དུས་ནི་ཕལ་ཆེར་ཞག་བདུན་ནོ། །བདུན་ཕྲག་བདུན་པའང་ཡོད་ཅེས་གྲགས། །ལས་ཀྱི་འཕེན་པ་དྲག་ཞན་གྱིས། །མཚམས་མེད་པའང་འབྱུང་འགྱུར་ཞིང༌། །ལོ་དང་བསྐལ་པར་གནས་པའང་བཤད། །དེ་ཕྱིར་གཅིག་ཏུ་ངེས་པ་མེད། །སྡུག་བསྔལ་བ་ལ་སྡུག་བསྔལ་དང༌། །སྟོང་པ་ཉིད་ལ་སྟོང་ཉིད་དང༌། །བདེ་བ་ལ་ནི་བདེ་བའི་རྒྱུར། ། ཤེས་ན་ཚེ་འདིའི་འཁྲི་བ་ཅི། །ནུས་པ་ཡོད་ན་ཆོས་བཞིན་དུ། །གཞན་དོན་བརྩོན་ལས་བསྟན་པའི་རྒྱུན། །གནས་པར་བྱེད་པ་བླ་མ་དང༌། །རྒྱལ་བ་མཉེས་བྱེད་དང་པོ་ཡིན། །གཞན་དོན་བསྒྲུབ་པའི་མཐུ་དམན་ན། །བསྒྲུབ་ལ་བརྩོན་པ་རང་དོན་ལ། །གཞོལ་བ ་མཉེས་ བྱེད་གཉིས་པ་སྟེ། །ཟང་ཟིང་མཆོད་པ་གསུམ་པ་ཡིན།། དང་པོ་སྒྲོ་འདོགས་གཅོད་པ་དང༌། །གཞན་དོན་བསྒྲུབ་ན་བཤད་ཉན་བྱ། །ཕྱི་ནས་རྟོགས་པ་བསྐྱེད་པ་དང༌། །རང་གི་དོན་ལ་སྒྲུབ་པ་མཆོག ཁྱོད་དང་ཁྱོད་འདྲ་གང་ཡིན་པས། །བསྒྲུབ་ལ་ནན་ཏན་བྱ་བ་རིགས། །དངོས་གཞི་བསམ་གཏན་བཟླས་བརྗོད་བརྩོན། །སྐྱོ་དང་ཐེ་ཚོམ་བསལ་བ་དང༌། །དད་དང་ཡེ་ཤེས་བསྐྱེད་པའི་ཕྱིར། །བར་སྐབས་དག་ཏུ་གཞུང ་ལུགས་ བལྟ། །ཀློག་པ་དང་ནི་ཁ་ཏོན་པས།། བཟླས་བརྗོད་ཕན་ཡོན་ཆེ་བར་གསུངས། །དམ་ཚིག་སྡོམ་པའི་གཞི་བརྟན་ཞིང༌།། བསྐྱེད་པའི་རིམ་ལ་མཉམ་བཞག་ནས། །རྗེས་ཐོབ་བདག་གཞན་ལྷར་རིགས་པས

༑ ༑ ལོངས་སྤྱོད་པ་ཡི་མཆོད་པས་མཆོད། །སྔགས་ཀྱིས་རྒྱལ་བའི་ཐུགས་བསྐུལ་ཞིང༌། །དགེ་ཀུན་གཞན་གྱི་དོན་དམིགས་ནས། །སྨོན་ལམ་བཟང་པོས་ཡོངས་བསྒྱུར་བ། །རྒྱ་ཆེན་བསྒྲུབ་པའི་རིམ་པ་བཤད། །རང་སེམས་གདོད་ནས་རྣམ་དག་པ། །བླ་མའི་ཐུགས་དང་གཉིས་མེད་པར། །ཤེས་ནས་རྟག་ཏུ་མཉམ་འཇོག་པ། །ཟབ་མོ་བསྒྲུབ་པའི་རིམ་པ་ཡིན། །ལུས་ལ་གནད་དུ་བསྣུན་པའི་ཐབས ༑ ༑ ཤིན་ཏུ་ཟབ་མོ་ཡོད་མོད་ཀྱི། །བསྒྲུབ་པར་དཀའ་ཞིང་གེགས་མང་ཕྱིར ༑ ༑ རེ་ཞིག་མོས་པ་ཙམ་དུ་བྱ། །ཐོ་རངས་རླུང ་སེམས་ དྭངས་པའི་ཕྱིར། །ཟབ་མོའི་ཏིང་འཛིན་བསྒོམ་པར་བྱ། །ལངས་ནས་ཁྲུས་སོགས་སྔོན་འགྲོ་བས། །ཡན་ལག་བདུན་པས་བདག་རྒྱུད་སྦྱངས། །ཆོས་བཞིན་ཁ་ཟས་ལེགས་སྤྱད་དེ། །ཉིན་པར་ཁ་ཏོན་བཟླས་བརྗོད་དང༌། །གཏོར་མ་ཆུ་སྦྱིན་ལ་སོགས་པ། །གཙོ་བོར་ལུས་ངག་དགེ་སྦྱོར་བྱ། །སྲོད་ལ་ཐུབ་པས་བདུད་བཏུལ་ཕྱིར། །སྲུང་བའི་འཁོར་ལོ་བརྟན་བསྒོམས་ནས། །རིམ་གཉིས་བཟླས་བཅས་སྔོན་འགྲོ་བས། །མདུན་གྱི་ཏིང་འཛིན་དཀྱིལ་འཁོར་ལས། །དབང་བསྐུར་རིན་ཆེན་བླང་བར་བྱ། །ཉལ་བའི་རྣལ་འབྱོར་དང་འབྲེལ་བའི། །འཆི་ཁ་མ་ཡི་གདམས་ངག་ནི། །གཉིད་ལོག་ཚེ་ན་བསྒོམ་བྱ་ཞིང༌། །འདུན་པ་སྔོན་དུ་འགྲོ་བ་ཡིས། །རྨི་ལམ་ན་ཡང་ཆོས་རྣམས་ཀུན ༑ ༑ རྨི་ལམ་ཉིད་དུ་ཤེས་བྱ་ཞིང༌། །དེར་ཡང་ལྷ་དང་བླ་མ་དང༌། །བདག་ཉིད་རྗེས་སུ་དྲན་པར་བྱ། །སད་པའི་ཚེ་ན་འོད་གསལ་ལས། །ཟུང་འཇུག་ཆེན་པོ་ལྡང་བར་བྱ། །དུས་རྣམས་ཀུན་དུ་བླ་མ་དང༌། །འབྲལ་མེད་ལམ་གྱི་སྙིང་པོ་ཡིན།། ཉམས་སུ་བླང་བའི་རིམ་པ་འདིས། །རྣལ་འབྱོར་དུས་ཀུན་འདའ་བར་བྱ། །བསྐྱེད་རིམ་རྟོག་པ་ཡིན་མོད་ཀྱི། ཁྱེའུས་ཁྱེའུ་འབྱིན་པ་བཞིན། །རྟོག་པས་རྟོག་པ་སེལ་བའི་ཕྱིར། །གྲོལ་བའི་ཐབས་ཀྱི་མཆོག་ཡིན་ནོ། །རིག་པའི་དབང་ལྔ་བསྐུར་བའི་རྗེས ༑ ༑ ཡེ་ཤེས་ལྔ་ཡ ི་མཚོན་ བྱེད་ཡིན། །འདི་ཡི་རྒྱུ་མཚན་མང་ཡོད་ ཀྱང་ ། །མདོར་བསྡུས་དེ་ཙམ་ཤེས་པར་གྱིས། །ཡེ་ཤེས་ལྔ་ནི་མཚོན་པའི་ཕྱྀར།

།རིགས་ལྔ་མཆོག་གི་སྤྲུལ་པ་སྟེ། །གདུལ་བྱ་མཆོག་ལ་དེ་ལྟར་སྣང༌། །ལོངས་སྐུར་བཤད་པ་མཆོག་ལ་དགོངས། །རིགས་ལྔ་དགེ་སྦྱོང་ཆ་ལུགས་སུ། །དམ་པའི་གསུང་ལས་འབྱུང་བ་ཐོས། །ལུང་ལས་བཤད་པ་ངས་མ་མཐོང༌། །འོན་ཀྱང་དེ་ཉིད་བསྡུས་པ་ལས ༑ ༑ སངས་རྒྱས་བྱང་ཆུབ་སེམས་དཔའ་རྣམས། །ཇི་ལྟར་དགའ་བའི་སྐུ་དང་ནི ༑ ༑ ཆ་ལུགས་ཅན་ཞེས་གསུངས་པའི་ཕྱིར། །དགེ་སྦྱོང་ཚུལ་ལའང་འགལ་བ་མེད ༑ ༑ སངས་རྒྱས་རིགས་ལྔ་རེ་རེ་ཡང༌། །ཡེ་ཤེས་ལྔ་ལྔའི་བདག་ཉིད་ཅན། ། ཡེ་ཤེས་རེ་རེ་གཞན་དོན་གྱིས། །དབྱེ་ན་ཚད་མེད་བཞི་བཞི་པོ། །དེ་ཕྱིར་དེ་དག་རིགས་རྣམས་བརྒྱ། །འདི་ནི་འབྲས་བུས་དབྱེ་བ་སྟེ། །རྒྱུ་དང་ལམ་ཡང་འདིས་དཔྱད་བྱ། །ཞི་བའི་ལྷ་ནི་བཞི་བཅུ་གཉིས། ཁྲོ་བོ་ལྔ་བཅུ་རྩ་བརྒྱད་ལ། །དམ་པ་རིགས་བརྒྱ་ཡིན་ནོ་ཞེས། །རྙིང་མ་པ་རྣམས་སྨྲ་མོད་ཀྱི། །འཕགས་པའི་ཡུལ་ལས་བྱུང་བ་ཡི། །རྒྱུད་སྡེ་རྣམས་ལས་དེ་མ་གྲགས། །རྒྱལ་བའི་རྣམ་འཕྲུལ་གཅིག་ཉིད་ལ། །རྣམ་པའི་རྟེན་ཅིང་འབྲེལ་འབྱུང་བ། །སྒྲུབ་པོའི་ལས་ཀྱི་དངོས་གྲུབ་ལ།། ཉེ་རིང་འབྱུང་ཞིང་དེ་ཡང་ནི། །ཐུན་མོང་ལྷ་ལ་སྒྲོལ་མ་དང༌། །ཐུན་མོང་མ་ཡིན་བདེ་བའི་མཆོག །ཤིན་ཏུ་བསྒྲུབ་ཐག་ཉེའོ་ཞེས། །བླ་མ་མཆོག་གི་གསུང་ལས་འབྱུང་

༑ ༑ སྒྲོལ་མ་ལ་སོགས་ཐུན་མོང་གི །དངོས་གྲུབ་སྒྲུབ་པའི་ལྷ་རུ ་གསུངས །། དགྱེས་རྡོར་བདེ་མཆོག་ལ ་སོགས་ པ། །མཆོག་གི་གོ་འཕང་ཐོབ ་བྱེད་ ཡིན། །དབང་ཕྱུག་བརྒྱད་ནི་ཟླ་གྲགས་ཀྱིས། །རྣམ་གཞག་གཞན་དུ་བཤད་མོད་ཀྱི། །ཕྱག་ མཚན་བརྒྱད་ཀྱི་དག་པ་ནི། །མི་ཐུབ་ཟླ་བའི་ཞལ་སྔ་ནས། །ས་ནི་དང་པོ་ནོར་སྦྱིན་མཐར། །ཞེས་གསུངས་དོན་ནི་འབྱུང་བཞི་དང༌། །ཉི་ཟླ་ཚེ་དང་ནོར་རྣམས་ལ ༑ ༑ དབང་སྒྱུར་བརྒྱད་ནི་དབང་ཕྱུག་བརྒྱད། །བདག་གནས་རྣལ་འབྱོར་གསུམ་གསུངས་པ། །བདག་ནི་སྒྲུབ་བོ ་ཉིད་ ཡིན་ཏེ། །རྣལ་འབྱོར་ཏིང་ང ེ་འཛིན་ དུ་འདོད།། ཏིང་འཛིན་བསྐྱེད་པའི་གེགས་བསལ་ཕྱིར། །རྣལ་འབྱོར་སྲུང་བར་གསུངས་པ་ ཡིན ༑ ༑ གནས་ནི་གང་དུ ་བསྒྲུབ་ པའི་ཡུལ། །ལྷ་ཡ ི་དམིགས་ པ་གསལ ་བའི་ ཐབས།། སྤྱན་སོགས་སྐུ་ཡི་ཆ་ཤས་ལ། །གོམས་པར་བྱས་ཏེ་སློབ་པ་དང༌། །བྲིས་པ་ལ་སོགས་མེ་ལོང་ལ། །ཤར་བའི་གཟུགས་བརྙན་ལ་དམིགས་ཏེ། །དེ་དང་འདྲ་བར་བསྒོམས་པ་ཡི། །རིམ་གྱིས་དམིགས་པ་གསལ་བར་འགྱུར། །རྒྱས་པར་གཞན་ལས་ཤེས་པར་གྱིས། །སྙིང་རྗེ་བདེ་བ་བསྒོམ་པ་དང༌། ཁ་ན་མ་ཐོ་མེད་པ་ཡི། ། འདོད་པའི་ཡོན་ཏན་སྤྱད་པ་དང༌། །ཆོས་ཀྱི་གཏམ་དང་མདོ་སོགས་ལ། །ལྟ་བས་སྐྱོ་བ་བསལ་བར་བྱ། །ཇི་ལྟར་འོས་པའང་རང་གིས་སྤྱད། །ནད་དང་ཟུག་རྔུ་གློ་བུར་གྱི། །ཉོན་མོངས་རྣམས་ཀྱི་གཉེན་པོར་ན། །སྟོང་ཉིད་ཏིང་འཛིན་མཆོག་ཡིན་ཞེས ༑ ༑ ལྷག་བསམ་དག་པའི་མདོ་ལསགསུངས། །རང་ལུས་ལྷ་ཡི་གྲོང་ཁྱེར་ནས ༑ ༑ བླ་མ་རིགས་ཀྱི་བདག་པོ་ཡི། །སྐུ་ཡི་གཞལ་མེད་ཡིད་འོང་བར། །སྙིང་པོ་ཆུ་སྐྱེས་གདན་སྟེང་དུ། །གློག་གི་ཚུལ་གྱིས་རབ་འཇུག་ཅིང༌། །དབྱིངས་ལ་ཡེ་ཤེས་ཇ ི་བཞིན་ དུ། །སྐར་མདའི་ཚུལ་གྱིས ་འདྲེས་ གྱུར་ནས། །མི་རྟོག་ངང་ལ་མཉམ་འཇོག་པ། །དུས་རྣམས་ཀུན་དུ་བསྒོམ་པར་བྱ། །གོམས་ནས་ཉིང་མཚམས་སྦྱོར་ཚེ་བརྩམས། །འདི་ཤེས་པ་ལ་འཆི་བ་དང༌། །གཤིན་རྗེ་འཇིགས་པ་གྱི་ན་ཡིན། ། ཐེག་པ་ཆེ་ལ་བློ་ལོག་ནས།

།ཐེག་དམན་ཁོ་ནར་ཞུགས་གྱུར་ན། །ཇི་སྲིད་དེ་ལས་མ་ལོག་པ། །དེ་སྲིད་དེ་ཡི་གེགས་སུ་འགྱུར། །མཐར་ཐུག་འཕགས་པ་གཉིས་ཀ་ཡང་ ༑ ༑ སངས་རྒྱས་ཉིད་དུ་འགྱུར་རོ་ཞེས། །དམ་ཆོས་པདྨ་དཀར་ལ་སོགས།། ངེས་པའི་དོན་གྱི་མདོ་ལས་གསུངས། །སོ་སོར་ཐར་པའི་སྡོམ་པ་སོགས། །ཐེག་ཆེན་ལམ་གྱི་ཡན་ལག་ཏུ།། བྱེད་ན་དེ་ཡི་གྲོགས་སུ་འགྱུར། །ཕལ་ཆེར་ཀུན་སློང་དབང་ཡིན་ནོ། །དམིགས་མེད་སྙིང་རྗེ་མཚན་ཉིད་པ། །རབ་དགའི་ས་ལ་སྐྱེ་བར་བཤད ༑ ༑ ཆ་མཐུན་ད་ལྟར་འབྱུང་བའང་སྲིད། །མཐར་ཕྱིན་སངས་རྒྱས་འབའ་ཞིག་ལ། །ཆོས་སྐུ་རྒྱལ་བའི་རང་བཞིན་ཏེ། །ལོངས་སྐུ་ཚོགས་གཉིས་རྫོགས་པའི་འབྲས། །སྤྲུལ་སྐུ་དེ་ཡི་རྣམ་འཕྲུལ་ཡིན། །མི་འདྲའི་རྣམ་གཞག་བཤད་པ་མང་ ༑ ༑ ཚུལ་ཁྲིམས་བྱང་སེམས་དམ་ཚིག་གསུམ། །གཞི་ཡིན་ཕྱིར་ན་བརྟན་པར་བྱ། །དད་དང་སྙིང་རྗེ་སྨོན་པ་གསུམ། །སྔོན་འགྲོ་ཡིན་ཕྱིར་སྔོན་དུ་བསྒོམ། ། ལྷ་དང་བླ་མ་རང་རིག་གསུམ། །དངོས་གཞི་ཡིན་ཕྱིར་མཉམ་པར་བཞག །བསྔོ་བ་སྨོན་ལམ་རྗེས་དྲན་གསུམ། །མཇུག་སྡུད་ཡིན་ཕྱིར་མཇུག་ཏུ་སྤྱད། །སྒྱུ་མ་སྟོང་ཉིད་ཟུང་འཇུག་གསུམ། ཁྱབ་བྱེད་ཡིན་ཕྱིར་ཀུན་རྒྱས་གདབ། །གསུམ་ཚན་ལྔ་རུ་སྤེལ་བ་ཡིས། །ཆོས་ཚུལ་བཅུ་དང་ལྔ་ཕྲག་གཅིག །རྗེས་སུ་སློབ་པའི་གང་ཟག་ལ ༑ ༑ ནོར་གྱི་སྙིང་པོར་བྱིན་པ་ཡིན། །དེ་ལྟར་ཁྱོད་ཀྱིས་ང་ལ་དྲིས་པའི་ལན། ། དྲི་མེད་ལུང་གི་ཚུལ་བཞིན་བཤད་པ་ཡིས། །དགེ་བ་གང་དེས་འགྲོ་བ་མ་ལུས་ཀུན ༑ ༑ ཆོས་ཀྱི་རྒྱལ་པོའི་གོ་འཕང་ཐོབ་པར་ཤོག །ལྡན་གྱི་ཡུལ་དུ་སྐྱེས་པའི་བློ་གསལ་བའི་དགེ་སློང་དབང་ཕྱུག་འབུམ་ཞེས་བྱ་བས་དྲིས་པ་ལ། འཕགས་པས་ལན་བཏབ་པའི་རབ་ཏུ་བྱེད་པ། ཤིང་ཕོ་བྱི་བའི་ལོ་སྟོན་ཟླ་ར་བའི་ཚེས་ཉི་ཤུ་གཅིག་ལ་མཚལ་མདོར་སྦྱར་བའི་ཡི་གེ་པ་ནི་ཨ་ཙ་རའོ། །འདི་གསང་སྔགས་ ཀྱི་ཚུལ་གཙོ་ཆེར་འབྱུང་བས། དབང་མ་ཐོབ་པ་རྣམས་ལ་བསྟན་པར་མི་བྱའོ། ། འདིས་བསྟན་པ་དང་སེམས་ཅན་ཐམས་ཅད་ལ་ཕན་པར་གྱུར་ཅིག།

།། ཆོས་རྒྱལ་འཕགས་པའི་གསུང་རབ་དཔེ་བསྡུར་མ་པོད་དང་པོ། མེས་པོའི་ཤུལ་བཞག་ལས། ས་སྐྱ་བཀའ་འབུམ། PAGE 556PAGE 557 EMBED CorelDRAW.Graphic.9 EMBED CorelDRAW.Graphic.9 EMBED CorelDRAW.Graphic.9 