༄༅། །དེ་བཞིན་གཤེགས་པ་ཐམས་ཅད་ཀྱི་གསུང་གི་གསང་ བ་འཛིན་པ་རྗེ་བཙུན་རིན་པོ་ཆེ་གྲགས་པ་རྒྱལ་ མཚན་གྱི་གསུང་རབ་དཔེ་བསྡུར་མ་ པོད་གཉིས་པ་ བཞུགས། ། 

༄༅། །ལམ་འབྲས་བརྒྱུད་པའི་གསོལ་འདེབས་བཞུགས། ། ༄༅། ། ¡Ã ན་མོ་གུ་རུ། ( ¡¶ ཞ ¡·¡¶ ལུ ) ¡· ཨོཾ་སྭསྟི་སིདྡྷཾ། བླ་མ་དམ་པ་རྣམས་ལ་ཕྱག་འཚལ་ལོ༑ ༑ ) བླ་མ་རྡོར་འཛིན་འཇམ་མགོན་སྤྱན་རས་གཟིགས། །རྣམ་རྒྱལ་སྒྲོལ་མ་འོད་ཟེར་ཅན་སོགས་ལ། །གུས་པས་ཕྱག་འཚལ་བདག་ནི་སྐྱབས་ ¡Ã སུ་མཆི ( ¡¶ ཞ ¡· མཆིས་པས ) ། །དེང་ནས་མཆོག་ཐོབ་བར་དུ་ཐུགས་རྗེས་སྐྱོབས། །གང་ཞིག་སྤྲོས་བྲལ་ནམ་མཁའ་དང་མཚུངས་ལ ( ¡¶ ཞ ¡·¡¶ ལུ ¡· པ ) ། །དཔེ་མེད་བདེ་ ¡Ã ཆེན་བདེ་བས་ ( ¡¶ ཞ ¡· བའི་རོ་ཡིས་ ) ཡོངས་གང་ཞིང༌། །ཡིད་བཞིན་ནོར་ལྟར་འགྲོ་བའི་རེ་སྐོང་བ ༑ ༑ བདག་མེད་མཁའ་འགྲོའི་གཙོ་ལ་མགོས་ཕྱག་འཚལ། །རྒྱལ་སྲིད་སྤངས་ཏེ་དཔལ་ལྡན་ནཱ་ལེནྡྲར། །གཞི་ཀུན་ཡོད་སྨྲའི་སྡེ་ལ་རབ་བྱུང་སྟེ། །གཞུང་ལུགས་རྒྱ་མཚོའི་ཕ་རོལ་སོན་གྱུར་ནས། །ཀུན་གྱི་མགོན་ ( ¡¶ ཞ ¡·¡¶ ལུ ¡· མཁན་ ) པོ་གནས་བརྟན་ཆོས་སྐྱོང་མཆོག །སྒྲུབ་ལ་བརྩོན་ཚེ་མཚན་གཅིག་བདག་མེད་མས། །སྙན་བརྒྱུད་བཞིས་གདམས་དེ་ཚེ་ས་དྲུག་མནན། །དེ་ཉིད་བསྟན་དང་དམན་རྣམས་བསྒྲལ་བྱའི་ཕྱིར༌། །ཉིད་ཀྱིས་བིརྺར་ཞལ་བཞེས་གྲོང་དུ་གཤེགས། །གདྒཱ་བཟློག་ཅིང་གདུག་ཅན་རྒྱལ་པོ་དང༌། །ཉི་མ་བཟུང་སྟེ་ཡུལ་ཁམས་བཅོ་བརྒྱད་ཀྱི། །མྱོས་བྱེད་ ¡Ã རབ་གསོལ་དབང་ཕྱུག་ ( ¡¶ ལུ ¡· གསོལ་ཡང་མྱོས་མིན་ ) ལིདྒ་བཀས། །གཏུམ་མོ་བཅོམ་ཞིང་སྨིན་དྲུག་བུ་ཡང་བཏུལ། །དེ་སོགས་འགྲོ་བའི་དོན་མང་མཛད་ནས་ཀྱང་ ༑ ༑ རྡོ་རྗེ་གསུམ་མཆོག་ཐུགས་དང་ ( ¡¶ ཞ ¡· དམ་ ) དབྱེར་མེད་པ། ། ( ¡¶ ཞ ¡· གྱུར ) ¡Ã དཔལ་ལྡན་བིརྺ་པ་ལ་ཕྱག་འཚལ་ལོ། ། ( ¡¶ ཞ ¡·¡¶ ལུ ¡· རྗེ་བཙུན་ཆོས་སྐྱོང་དཔལ་ལྡན་བིརྺ་པ། །རྟག་ཏུ་གཞན་དོན་མཛད་ལ་མགོས་ཕྱག་འཚལ། ། ) གུ་ལང་སྤངས་ཏེ་དཔལ་ལྡན་རྗེས་འབྲང་བ། །རྡོ་རྗེའི་ཚིག་གནང་ཚེ་ན་དེ་ཉིད་གཟིགས། །འགྲོ་བ་འདུལ་ཕྱིར་བརྟུལ་ཞུགས་སྤྱོད་པ་མཛད། །ཤར་ཕྱོགས་ནག་པོ་པ་ལ་ཕྱག་འཚལ་ལོ། །མ་ག་དྷཱར་འཁྲུངས་དོན་དམ་གཟིགས་པ་པོ། །རྣལ་འབྱོར་དབང་ཕྱུག་ཌ་མ་རུ་པ་ནི།

། འགྲོ་བ་མ་ལུས་འདྲེན་པར་མཛད་པ་པོ། ། ¡Ã རྟག་ཏུ་གཞན་དོན་མཛད་ལ་ཕྱག་འཚལ་ལོ ( ¡¶ ཞ ¡·¡¶ ལུ ¡· དཔལ་ལྡན་ཆོས་རྗེ་ཁྱོད་ལ་ཕྱག་འཚལ་ལོ། ། ) ། །དད་པས་བླ་མའི་ཞབས་དྲུང་ཉེར་བསྟེན་ཏེ། །འཁོར་བ་བསྒྲལ་ཕྱིར་སྒུབ་ལ་བརྩོན་མཛད་པས། དེ་ཉིད་རྟོགས་པ་ཨ་ཝ་དྷཱུ་ཏི་པ། །གཉིས་མེད་སྤྱོད་པ་མཛད་ལ་ཕྱག་འཚལ་ལོ། ། ཤེས་བྱའི་མཐའ་ཀུན་རབ་ཏུ་སྦྱངས་གྱུར་ནས། །གངས་ཅན་འགྲོ་བ་གདུལ་ཕྱིར་བརྩོན་པ་པོ། །དཔལ་གྱི་རེ་རྩེར་འཕོ་བས་མཁའ་ལ་གཤེགས། །ག་ཡ་དྷ་རའི་ཞབས་ལ་ཕྱག་འཚལ་ལོ། །སྐད་གཉིས་སྨྲ་བའི་རྗེ་བཙུན་ཐུགས་རྗེ་ཅན། །གསུང་ངག་རིན་ཆེན་ཟབ་མོའི་ཉི་ཟླ་ཡིས། །སྐལ་ལྡན་རྣམས་ཀྱི་བློ་ཡི་མུན་སེལ་བ། ། ཤཱཀྱ་ཡེ་ཤེས་གཙོ་ལ་ཕྱག་འཚལ་ལོ། །བླ་མའི་ཞབས་དྲུང་དུ་མར་དཀའ་བ་སྤྱད།། གསང་རྒྱུད་ཀུན་གྱི་མན་ངག་འཛིན་པ་པོ། །ནུས་མཐུ་མངའ་བའི་རྣལ་འབྱོར་དབང་ཕྱུག་མཆོག །རིག་པའི་མཐའ་ཅན་ཁྱོད་ལ་ཕྱག་འཚལ་ལོ། །འགྲོ་བ་བསྒྲལ་ཕྱིར་སྒྲུབ་ལ་བརྩོན་པ་པོ། །ཏིང་འཛིན་སྤྲུལ་པ་དུ་མས་བརྒྱན་པའི་སྐུ། ། ཆོས་ཀྱི་དེ་ཉིད་གཟིགས་པའི་བླ་མ་ནི། །འབར་བའི་མཐའ་ ( ¡¶ ཞ ¡·¡¶ ལུ ¡· ཞབས་ ) ཅན་དེ་ལ་ཕྱག་འཚལ་ལོ། ཁྱོད་ནི་ངེས་པར་རྡོ་རྗེ་འཆང་དབང་སྟེ། །སྐལ་ལྡན་དོན་དུ་མི་ཡི་གཟུགས་འཛིན་པ། །རྐང་གཉིས་གཙོ་བོ་འགྲོ་བའི་བླ་མ་མཛད། །དཔལ་ལྡན་ས་སྐྱ་པ་ལ་ཕྱག་འཚལ་ལོ། །གང་ཞིག་འགྲོ་ཀུན་ཐུགས་རྗེའི་ལྕགས་ཀྱུ་ཡིས ༑༑ ཡོངས་བཟུང་དགའ་བས་སྙིང་པོ་འདྲེན་མཛད་ཅིང༌། །དངོས་པོ་ཀུན་ལ་ཞེན་པ་མི་མངའ་བའི། །བླ་མ་ ¡Ã སྙིང་རྗེ་ ( ¡¶ ཞ ¡· ཐུགས་རྗེ་ ) ཅན་ལ་ཕྱག་འཚལ་ལོ། ཁྱོད་ནི་མན་ངག་དུ་མའི་མཛོད་འཛིན་པ། །དད་པས་ཉིད་ཀྱི་ཞབས་དྲུང་ལྷགས་པ་རྣམས། །སྐལ་བཞིན་ ( ¡¶ ཞ ¡· ལྡན་ ) མཁས་དང་གྲུབ་པའི་སར་འགོད་པ། །འགྲོ་བ་སྒྲོལ་མཛད་ཁྱོད་ལ་ཕྱག་འཚལ་ལོ། །སྐུ་དེས་འགྲོ་བའི་དོན་མང་མཛད་ནས་ཀྱང་ ༑ ༑ ས་སྟག་ཐ་སྐར་དཀར་པོའི་བཅུ་བཞི་ལ། །དཔའ་ཚོགས་ཀྱིས་བསྡུས་ ( ¡¶ ཞ ¡·¡¶

ལུ ¡· བསུས་ ) སླར་ཡང་རྡོར་འཛིན་གྱུར། ཁྱེད་ལ་ཐལ་མོ་སྦྱར་ནས་སྐྱབས་སུ་མཆི ༑ ༑ གང་ཞིག་བསོད་ནམས་དུ་མས་བསྒྲུབ་པ་པོ། །འགྲོ་ཀུན་མྱ་ངན་འདས་རྩེར་འཇོག་མཛད་ཅིང༌། །ཤེས་བྱའི་མཐའ་ཀུན་མཁྱེན་པ་རབ་རྒྱས་པ། །ཐུགས་རྗེར་ལྡན་པ་ཁྱོད་ལ་ཕྱག་འཚལ་ལོ། ། ( ¡¶ ལུ ¡· + གང་ཞིག་ཚུལ་ཁྲིམས་ཐོས་བསམ་ལྟ་བས་ཕྱུག ༑ཡིད་བཞིན་ནོར་ལྟར་དགོས་འདོད་འབྱུང་བའི་གཏེར། །ཡོངས་སུ་གྲགས་པ་སྤྲུལ་པའི་སྐུ་ཡིན་ཏེ ༑ ༑ ཐ་མལ་ཚུལ་གྱིས་འགྲོ་བ་འདྲེན་མཛད་ཅིང༌། །བླ་མའི་ཚོགས་ཀུན་གཙུག་ཏོར་བཞིན་དུ་འཁུར།། དམ་ཚིག་སྡོམ་ལ་གནས་པས་འགྲོ་བ་ཀུན། །སྨིན་གྲོལ་གཉིས་ཀྱི་ལམ་ལ་འཇོག་མཛད་ཅིང༌། །སངས་རྒྱས་ས་ལ་འགོད་པའི་ཐུགས་རྗེ་ཅན། ཁྱེད་ནི་ངེས་པར་རྡོ་རྗེ་འཆང་ཡིན་པའི། །དམན་པ་བདག་ལ་ཡིད་ཆེད་གསུམ་ཙམ་ཡོད། །ས་སྟེང་འདི་ན་ཁྱེད་འདྲའི་མཆོག་གཞན་མེད། །མི་ཡི་སེང་གེ་ཁྱེད་ལ་སྐྱབས་སུ་མཆི། ། ) བླ་མ་རྡོར་འཛིན་གཉིས་མེད་གཟིགས་པ་པོ། །བརྒྱུད་པར་ལྡན་པའི་མན་ངག་འཛིན་པ་ནི། །ཀུན་གྱི་གཙུག་ཏོར་མཆོག་གྱུར་བྱང་སེམས་ལྡན། ། བླ་མ་རྒྱལ་པོའི་ཞབས་ལ་ཕྱག་འཚལ་ལོ། །དད་པས་བླ་མའི་ཞབས་དྲུང་ཉེར་བསྟེན་ནས། །རྒྱུད་དང་མན་ངག་དུ་མ་མནོས་གྱུར་ཏེ། །ཚུལ་ཁྲིམས་སྡོམ་ལྡན་བསྒྲུབ་ལ་བརྩོན་པ་པོ། །བདག་སོགས་འདྲེན་པར་གྲགས་ལ་ཕྱག་འཚལ་ལོ། །དེ་སོགས་བརྒྱུད་པ་དང་ནི་མངོན་སུམ་དུ། །རྗེས་སུ་སྟོན་པར་མཛད་པའི་བླ་མ་རྣམས ༑ ༑ ངེས་པར་སངས་རྒྱས་ཡིན་ཡང་གདུལ་བྱའི་ཕྱིར། །ཐ་མལ་ལུས་འཛིན་ཁྱེད་ལ་སྐྱབས་སུ་མཆི། །དངོས་སུ་འབྱོར་དང་བདག་པོས་མ་བཟུང་བའི། །ཡིད་ཀྱིས་སྤྲུལ་དང་བདག་ལ་ཅི་མཆིས་པ། །བདག་ཉིད་ཀྱང་ནི་དད་པས་འབུལ་ལགས་ཀྱིས། །བླ་ཆེན་ཁྱེད་ཀྱི་ཐུགས་རྗེས་འདི་བཞེས་ཤིག །ཐོག་མེད་དུས་ནས་བཟུང་སྟེ་བདག་གིས་ནི། །འདོད་ཁྲོ་གཏི་མུག་དབང་གིས་ཉེས་བགྱིས་པ། ། བགྱིད་དུ་སྩལ་དང་དེ་ལ་ཡི་རང་བའི། །སྡིག་དེ་ནོངས་པར་བཤགས་ཤིང་སླར་ཡང་བསྡམ།

།རྒྱལ་དང་དེ་སྲས་རྣམས་དང་རང་རྒྱལ་དང༌། །མོས་པ་གཞན་ ( ¡¶ ཞ ¡·¡¶ ལུ ¡· དམན་ ) དང་འགྲོ་བ་གཞན་རྣམས་ཀྱང༌། །དགེ་བ་བགྱིད་པ་དེ་རྣམས་ཐམས་ཅད་ལ། །དད་པས་བདག་ནི་རྗེས་སུ་ཡི་རང་ངོ༌། །འགྲོ་བ་གཏི་མུག་ཐིབས་པོས་ལྡོངས་རྣམས་ཀྱི། །ལིང་ཏོག་བསལ་བར་མ་གྱུར་དེ་སྲིད་དུ། །རྡོ་རྗེ་ཐེག་སོགས་ཆོས་ཀྱི་འཁོར་ལོ་མཆོག །ཀུན་ནས་བསྐོར་བར་བདག་ནི་གསོལ་བ་འདེབས། ། ནམ་མཁའི་མཐས་གཏུགས་སེམས་ཅན་ཇི་སྙེད་པ། །མྱ་ངན་འདས་པར་རབ་ཏུ་བཞག་བར་དུ། །རང་བཞིན་དབྱིངས་སུ་མྱ་ངན་མི་འདའ་བར། །ཐལ་མོ་སྦྱར་ནས་བདག་ནི་གསོལ་བ་འདེབས། །ཕྱག་དང་མཆོད་དང་སྡིག་པ་བཤགས་པ་དང་ ༑ ༑ ཡི་རང་བསྐུལ་དང་གསོལ་བ་བཏབ་པ་ལས། །དགེ་བའི་དངོས་པོ་བདག་ལ་ཅི་མཆིས་པ། །དེས་ནི་འགྲོ་རྣམས་སངས་རྒྱས་མྱུར་ཐོབ་ཤོག །བདག་ཀྱང་ཁྱོད་ཀྱི་ཐུགས་རྗེས་རྟག་བཟུང་སྟེ། །ཚེ་འདིར་ཕྱག་རྒྱ་ཆེན་པོའི་གནས་འགྲོ་མཛོད ༑ ༑ མིན་ན་འཆི་ཁ་བར་དོར་མཆོག་ཐོབ་པར། །ཐལ་མོ་སྦྱར་ནས་ཁྱོད་ལ་གསོལ་བ་འདེབས། །གཞན་ཡང་སྐྱེ་བ་འདི་ནས་བཟུང་ནས་ནི། །ཇི་སྲིད་བདེ་ཆེན་ས་ལ་གནས་བར་དུ། ཁྱོད་ཀྱི་ཞབས་ཀྱི་དྲུང་དུ་རྟག་སྐྱེ་ཞིང༌། །རབ་ཏུ་དགྱེས་པས་རྟག་ཏུ་བྱིན་རླབས་མཛོད། །བདག་གིས་མཁའ་འདྲ་མ་ཐོབ་བར་དུ་ཡང༌། ། སྦྱིན་དང་སྡོམ་བརྩོན་བཟོད་དང་ཏིང་འཛིན་དང༌། །ཤེས་རབ་སྙིང་བརྩེ་བྱང་ཆུབ་སེམས་ལྡན་ཞིང༌། །ལམ་གྱི་བར་ཆད་རྣམས་དང་བྲལ་བར་ཤོག །འགྲོ་ཀུན་དགའ་བྱེད་སྙིང་པོའི་ཆོས་སྟོན་ཞིང༌། །བསོད་ནམས་ཀུན་གྱི་རྩེར་གྱུར་སྒྲུབ་བྱེད་པ ༑ ༑ རྣལ་འབྱོར་ཀུན་གྱི་གཙུག་ཏོར་མཆོག་རྒྱལ་དང༌། །ཚུལ་ཁྲིམས་རྣམ་པར་དག་པའི་ཞབས་བསྟཻན་ཤོག །བླ་མའི་ཞབས་པད་གུས་པར་རྟག་བསྟེན་པས། ། དགྱེས་པའི་ཐུགས་རྗེ་ཆེན་པོས་བདག་བཟུང་སྟེ། །རྡོ་རྗེ་ཐེག་སོགས་གཞུང་མང་སྤྱོད་པ་དང༌། །སྙན་རྒྱུད་བཞི་དང་རྟག་ཏུ་ལྡན་པར་ཤོག །སྤང་བྱའི་སྡེ་རྣམས་ཀུན་དང་འཁོན་གྱུར་ཏེ། །རབ་དགའ་ལ་སོགས་ས་ཡི་མཆོག་གྱུར་པ།

།ཟླ་བ་ཀུ་མུད་ལྟར་སྐྱ་ཐོབ་གྱུར་ནས། །ས་བཅུའི་རྒྱས་སྲས་རྣམས་དང་འགྲོགས་པར་ཤོག། རྣལ་འབྱོར་འདིས་ནི་རྒྱལ་བ་ཐོབ་ཅེས་པའི། །སྙན་པའི་གྲགས་པས་ཕྱོགས་ཀུན་རྒྱས་གྱུར་ཏེ། །བདུད་དཔུང་སྡེར་བཅས་ཡི་མུག་སྤ་བཀོང་ནས། །ཐར་པའི་རྒྱལ་མཚན་མྱུར་དུ་སློང་བར་ཤོག །རྒྱལ་སྲས་རྣམས་དང་རྟག་ཏུ་རོལ་བྱེད་པའི། །རྡོ་རྗེའི་ལུས་སུ་གྱུར་ཅིང་རབ་དགའ་བས། །བློ་མཆོག་རྣམས་དང་འགྲོགས་ཤིང་བཤད་ ( ¡¶ ཞ ¡·¡¶ ལུ ¡· གཞད་ ) པའི་སྒྲས། །རྡོ་རྗེ་དྲིལ་བུས་རོལ་ཞིང་འགྱིང་བར་ཤོག། བདག་གིས་དེ་ལྟར་ཐོབ་པར་གྱུར་ནས་ནི། །ནམ་མཁའི་མཐས་གཏུགས་གྱུར་པའི་སེམས་ཅན་རྣམས། །སྲིད་པའི་མཚོ་ལས་སྒྲོལ་བར་བྱེད་པ་ཡི། །ཐུགས་རྗེས་འཛིན་པའི་དེད་དཔོན་རྒྱལ་པོར་ཤོག །བློ་ཆེན་རྣམས་ཀྱི་ཐུགས་རྗེའི་སྟོབས་དང་ནི ༑ ༑ བདག་གི་དད་པའི་སྟོབས་དང་བསོད་ནམས་ཀྱིས། །ཇི་ལྟར་སྨོན་ལམ་བཏབ་པ་དེ་བཞིན་དུ། །བདག་དང་འགྲོ་བས་རབ་ཏུ་འགྲུབ་པར་ཤོག །ཤཱཀྱའི་དགེ་བསྙེན་གྲགས་པ་རྒྱལ་མཚན་གྱིས། །དད་པའི་སྟོབས་ཀྱིས་བསྟོད་ལ་སོགས་པ་འདི། །ཤིང་རྟའི་སྨིན་དྲུག་དཀར་པོའི་ཚེས་གཅིག་ལ། །གཙང་སྟོད་དཔལ་ལྡན་ས་སྐྱའི་གནས་སུ་བགྱིས། །རྗེ་བཙུན་བླ་མའི་ཚོགས་ལ་དད་པའི་བློ་གྲོས་ཤིན་ཏུ་བརྟན་པ་ཤཱཀྱའི་དགེ་བསྙེན་ཐེག་པ་མཆོག་གི་རྣལ་འབྱོར་པ་གྲགས་པ་རྒྱལ་མཚན་གྱིས་སྦྱར་བའོ།། །། ༄༅། །བླ་མའི་རྣམ་ཐར་བསྟོད་པ་ཁྱོད་ཉིད་མ་བཞུགས། ། ༄༅། །བླ་མ་དམ་པ་རྣམས་ལ་ཕྱག་འཚལ་ལོ། ཁྱོད་ཉིད་དམ་པ་རྣམས་ཀྱི་རིགས་འཁྲུངས་ནས། །འགྲོ་ཀུན་དགའ་བའི་དཔལ་གྱིས་ཉེར་འཚོ་བ། །དོན་གྱི་སྙིང་པོ་རྣམ་གྲོལ་མཆོག་བརྙེས་པའི། །བློ་གྲོས་ཆེན་པོ་བླ་མའི་ཞབས་ལ་འདུད ༑ ༑ འཇམ་པའི་དཔལ་ཡང་མི་ཡི་གཟུགས་འཛིན་པའི། །སྣ་ཚོགས་ཐབས་ཀྱིས་དུས་ལས་མི་ཡོལ་བར། །རྣམ་མང་འགྲོ་བའི་མགོན་སྐྱབས་དུ་མ་མཛད། ། བླ་མ་མཆོག་ཁྱོད་འཇིག་རྟེན་ཀུན་ལ་བརྩེ། ཁྱོད་ཀྱི་རྡོ་རྗེ་གསུམ་ལས་བསྐྱེད་གྱུར་པ

༑ ༑ ལེགས་བྱས་བསོད་ནམས་དཔག་མེད་ཀྱིས་འཕངས་ཏེ། །མྱང་འདས་རྩེ་མོར་ཕྱིན་པའི་དམ་པ་མཆོག །རྩོད་མེད་མཁས་པའི་དབང་པོ་ཀུན་ལ་གྲགས། ། བཀྲ་ཤིས་དགེ་མཚན་དཔལ་གྱིས་མངོན་མཐོ་བ། །ས་ཡི་མཆོག་གྱུར་ས་སོགས་དཀར་མདངས་སྐྱ། །ཆོ་འབྲང་མཆོག་གྱུར་མ་རིག་ལས་འཁོན་ཏེ། །སྤང་བྱའི་གཡུལ་ལས་རྒྱལ་བར་འཁྲུངས་ལ་འདུད། །སྔོན་གནས་དྲན་ཞིང་བྱིས་པའི་སྤྱོད་པ་སྤང༌། །འདོད་ལྷས་ཞལ་བསྟན་རྒྱུད་སྡེ་རྒྱ་མཚོ་ཡི། །དྲང་ངེས་དོན་ལ་བློ་རྒྱས་བཅུ་བདུན་ཚེ། །གདྒཱ་ཚུན་ལ་ཡོངས་སུ་གྲགས་ལ་འདུད། །དུས་གཅིག་གསུང་ངག་སྟོན་ཚེ་ནམ་མཁའ་ལ། །མཆོད་ཚོགས་དབུས་ན་འཇམ་དཔལ་བིརྺ་པ། ། སྤྱན་རས་གཟིགས་དབང་མཐོང་སྣང་གསུམ་བསྟན་ནས། །བཅུ་དགུ་དག་པའི་སྣང་བར་གྱུར་ལ་འདུད། །མནལ་ཚེ་འོད་གསལ་དག་གི་མཉམ་པར་འཇོག ། མཐུ་སྟོབས་དབང་ཕྱུག་ཡི་དམ་གང་རུང་ལ། །ཉིན་མཚན་གང་ཡང་ཐེ་ཚོམ་གཅོད་མཛད་པས། །རིག་པའི་གནས་ལྔ་མཐའ་རུ་ཕྱིན་ལ་འདུད། །གང་གི་ཀུན་སྤྱོད་ཉེས་པའི་དྲི་མ་བྲལ། །ལོག་སྨྲའི་མཐའ་སྤངས་བདེན་དོན་གསུང་བ་པོ། །སྤྲོས་པ་མེད་ཐུགས་སྟོང་ཉིད་སྙིང་པོ་ཅན། །ས་གསུམ་སྙན་པར་གྲགས་པ་ཁྱོད་ལ་འདུད།། སྒྲ་ཚད་ཕ་རོལ་ཕྱིན་དང་གསང་སྔགས་སོགས། །གཟིགས་པ་ཙམ་གྱིས་ཚིག་དང་དོན་བཅས་པར། །ལེགས་དགོངས་གཞན་ལ་ཕན་པ་ལྷུར་ལེན་པའི། །མཁྱེན་པའི་སྤྱན་རས་གསལ་བ་ཁྱོད་ལ་འདུད། །གཡེལ་བ་མེད་པར་འཆད་རྩོད་རྩོམ་པ་དང་ ༑ ༑ རིམ་གཉིས་རྣལ་འབྱོར་རྒྱུན་ཆད་མེད་པ་ཡི། །རྗེས་ཐོབ་སྒྱུ་མར་མཁྱེན་ནས་སེམས་ཅན་ལ། །སྦྱིན་པ་རྣམ་བཞིས་ཚིམ་མཛད་ཁྱོད་ལ་འདུད། །བླ་ཆེན་འདོད་ལྷ་ཀུན་ལསཆོས་རྣམས་ནོས། །དབུས་གཙང་མཁས་རྣམས་བསྟེན་ནས་སྦྱང་ཚུལ་བསྟན། །བསྟན་པའི་སྲོག་ཤིང་ཆེན་པོར་རྩ་བདུན་ལ། །འཛམ་གླིང་ཡོངས་སུ་གྲགས་པ་ཁྱོད་ལ་འདུད། །པོ་ཏ་ལ་དང་དཔལ་རི་ཨུ་རྒྱན་དུ། །ཉིན་ཕྱེད་ཙམ་གྱིས་ལེགས་འཁོར་མཁའ་འགྲོ་དང༌། །དཔའ་བོའི་ཚོགས་དང་སྤྱོད་པའི་བརྟུལ་ཞུགས་སྤྱད།

།རྣམ་འཕྲུལ་དུ་མས་ཉེར་གནས་ཡི་རངས་འདུད། །དབང་དུས་དཀྱིལ་འཁོར་གཙོ་དང་དབྱེར་མེད་པས། །ཟབ་མོའི་དོན་གསུང་གནས་དང་མཁའ་ཀུན་ལ། །འོད་དང་འོད་ཟེར་རོལ་མོའི་སྒྲ་བསྒྲགས་པས། །བདག་ཡིད་ཏིང་འཛིན་སྒོ་མང་ཕྱེ་ལ་འདུད། །རྡོ་རྗེ་འཆང་དང་འཇམ་མགོན་དབྱེར་མེད་པའི།། བླ་མ་མཆོག་དང་དམ་པ་ཁྱོད་ཉིད་ལ། ཁྱད་པར་འགའ་ཡང་བདག་གིས་ཡོད་མ་ཤེས ༑ ༑ དེ་སླད་བྱང་ཆུབ་བར་དུ་བདག་སྐྱབས་མཆི། ཁྱོད་ཀྱི་ཡོན་ཏན་དཔག་ཡས་སངས་རྒྱས་དང༌། །བྱང་སེམས་ཆེན་པོ་རྣམས་དང་དབྱེར་མེད་ན། །བདག་འདྲས་བསྐལ་པར་བརྗོད་པ་ག་ལ་ལང༌། །དེ་ལྟར་དེ་འདྲའི་སྐྱེས་ཆེན་ཁྱེད་ལ་འདུད ༑ ༑ ཆུང་ངུའི་དུས་ནས་ཁྱོད་ཀྱི་ཐུགས་རྗེས་བསྐྱངས། །རྨད་བྱུང་ཟབ་མོའི་ལམ་རྣམས་རྗེས་སུ་བསྟན། །འདི་དང་ཕྱི་མ་ཕན་བདེའི་ས་ལ་བཀོད། །ཚད་མེད་བཀའ་དྲིན་ཡང་ཡང་དྲན་པར་གྱུར། །གཉེན་གྱི་འབྲེལ་བས་ཁྱོད་ལ་དད་མིན་ཏེ།། ངེས་པར་སངས་རྒྱས་ཡིན་པའི་ངེས་ཤེས་ཀྱིས། ཁྱེད་ལ་ཅུང་ཟད་བསྟོད་པ་འདི་བགྱིས་པའི། །དགེ་བས་བླ་མའི་ཞབས་དྲུང་སྐྱེ་བར་ཤོག །ཀྱེ་མ་བླ་མ་བཞུགས་པའི་ཞབས་དྲུང་དུ། །ཆོས་ཀྱི་བཀའ་དྲིན་ནོད་པའི་སྐལ་བས་དབེན། །སྐྱབས་མེད་བདག་ལ་ཐུགས་རྗེ་ཆེན་པོ་ཡིས། །ཡང་དག་རྟོགས་པའི་བློ་གྲོས་བསྐྱེད་དུ་གསོལ ༑༑ ༑༑ ༈ ཡང་སྨྲས་པ། ཚངས་པར་སྤྱོད་པའི་དགེ་བསྙེན་ཚུལ་འཛིན་པ། ། བསོད་ནམས་དཔག་མེད་ལྡན་པའི་དབང་ཕྱུག་གིས། །ཤེས་བྱ་མ་ལུས་གཟིགས་པའི་རྩེ་མོར་ཕྱིན། །བློ་ཆེན་སྨྲ་བའི་དཔལ་ལ་མགོས་ཕྱག་འཚལ། །གཡོ་མེད་ཕྱག་རྒྱ་ཆེ་ལ་རོལ་བའི་ཐུགས། །མདོ་རྒྱུད་མན་ངག་ཆར་རྒྱུན་མི་འཆད་གསུང༌། ། འཛུམ་མཛེས་མདངས་གསལ་ལྡན་པའི་སྐུ་མངའ་བ། །འགྲོ་བའི་སྐྱབས་གཅིག་བླ་མའི་ཞབས་ལ་འདུད། །རྒྱ་ཆེན་ཆོས་ཀྱི་སྒོ་རྣམས་མཁྱེན་པའི་མཐུས། །ཤེས་ལྡན་སློབ་མའི་སྒོ་གསུམ་ཚིམས་པར་མཛད། །མཁས་པའི་མཁས་པས་རྩོད་པར་མི་བཟོད་ཀྱང༌། །དྲེགས་པའི་ཉེས་པ་བྲལ་ལ་བདག་ཕྱག་འཚལ།

།དམ་པའི་གནས་སུ་ཆུ་ཕོ་ཁྱི་ལོ་ལ། །སྐུ་བལྟམས་ཞིང་འདིར་དོན་མཛད་ཞེ་གཅིག་པ། །ཆུ་ཕོ་སྟག་གི་སྨལ་པོའི་བཅུ་གཅིག་ཚེ། །བདེ་བ་ཅན་དུ་གཤེགས་ལ་མགོས་ཕྱག་འཚལ ༑ ༑ འཇིག་རྟེན་ཀུན་གྱི་མིག་གཅིག་བླ་མ་ལ། །ཅུང་ཟད་བསྟོད་འདི་དཔལ་ལྡན་ས་སྐྱ་རུ། །དགེ་བསྙེན་གྲགས་པ་རྒྱས་མཚན་བདག་གིས་བསྡེབས། །དགེ་བས་འགྲོ་ཀུན་བྱང་ཆུབ་མྱུར་ཐོབ་ཤོག །ཅེས་པ་སློབ་དཔོན་རིན་པོ་ཆེ་བསོད་ནམས་རྩེ་མོ་ལ་བསྟོད་པ་གོང་འོག་གཉིས་རྗེ་བཙུན་རིན་པོ་ཆེས་མཛད་པའོ།། །། ༄༅། །བླ་མ་ས་སྐྱ་པ་ཆེན་པོའི་རྣམ་ཐར་བཞུགས། ། ༄༅། །ཨོཾ་སྭསྟི་སིདྡྷཾ། བླ་མ་དམ་པ་རྣམས་ལ་གུས་པས་ཕྱག་འཚལ་ལོ། ། སེམས་ཅན་ཐམས་ཅད་ཀྱི་སྟོན་པ་སྐུ་གསུམ་གྱི་བདག་ཉིད་ཅན་གྱིས་འགྲོ་བ་མ་ལུས་པ་ཐུགས་རྗེའི་ལྕགས་ཀྱུས་བཟུང་ནས་མྱ་ངན་ལས་འདས་པའི་སར་བཞག་པའི་ཕྱིར་འཇིག་རྟེན་གྱི་ཁམས་རབ་འབྱམས་ ¡Ã རྒྱ་མཚོ་ ( ¡¶ ཞ ¡·¡¶ ལུ ¡· - རྒྱ་མཚོ་ ) ཐམས་ཅད་དུ་ཐེག་པ་ཆེན་པོ་ལ་སོགས་བའྀ་ཆོས་ཀྱི་སྒོ་དུ་མ་དང་སྤྲུལ་པ་དུ་མས་འགྲོ་བ་རྣམས་འདྲེན་པར་མཛད་དོ། །དེ་ལས་ ¡Ã བྱེ་བྲག་ཏུ་ ( ¡¶ ཞ ¡·¡¶ ལུ ¡· ཀྱང་ ) གཞི་དང་སྙིང་པོ་མེ་ཏོག་གིས་བརྒྱན་པ་ཞེས་བྱ་བའི་སའི་ཆ་ལས་མི་མཇེད་འཇིག་རྟེན་གྱི་ཁམས་དེ་ལ་དབུས་ཀྱི་གླིང་ཆེན་པོ་བཞི་པོ་ཞེས་བྱ་བ་ལས་འཛམ་བུའི་གླིང་གངས་ཀྱི་ཡུལ་དང་ཤམྦྷ་ལའི་ཡུལ་ལས་ལྷོ་ཕྱོགས་སུ་འཕགས་པའི་ཡུལ་སྤྲུལ་པའི་སྐུ་མངོན་པར་རྫོགས་པར་སངས་རྒྱས་པའི་སའི་ཆ་རྡོ་རྗེའི་གདན་ལས་བྱང་ཕྱོགས་སུ་བོད་ཀྱི་ཡུལ་ཁ་བ་ཅན་གྱི་

¡Ã ལྗོངས་ ( ¡¶ ཞ ¡·¡¶ ལུ ¡· རྒྱལ་ཁམས་ ) སའི་ཆ་མཐོ་ཞིང་གངས་ཀྱི་ཕྲེང་བས་ཡོངས་སུ་བསྐོར་བ། སངས་རྒྱས་དང་བྱང་ཆུབ་སེམས་དཔའ་དུ་མས་རྗེས་སུ་བཟུང་ཞིང་ཡོངས་སུ་གང་བ་འདི་ནི་རྒྱལ་བའི་ཡུམ་ལ་སོགས་པ་མདོ་སྡེའི་དབང་པོ་དུ་མ་ལས་ལུང་བསྟན་པར་གྱུར་ཀྱང་སྟོན་པ་མྱ་ངན་ལས་འདས་ནས་ལོ་ཉིས་སྟོང་ལྔ་བརྒྱ་ཞིག་ཏུ་དམ་པའི་ཆོས་ཀྱི་སྣང་བ་མེད་པ་ལས་སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་ཐུགས་རྗེའི་སྟོབས་ཀྱིས་ ¡Ã ལྷ་ཐོ་ཐོ་རི་སྙན་བཙན་ལ་སོགས་པའི་ ( ¡¶ ཞ ¡·¡¶ ལུ ¡· སྤྲུལ་པའི་ ) རྒྱལ་པོ་དང༌། བློན་པོ་དང༌། སྒྲ་སྒྱུར་ཆེན་པོ་སམྦྷོ་ཊ་དང༌། བྲམ་ཟེ་ཨཱ་ནནྟ་ལ་སོགས་པ་བྱོན་ཏེ་བོད་ཀྱི་ཡུལ་དུ་དམ་པའི་ཆོས་རྒྱས་པར་མཛད་ནས་འདོངས་པར་གྱུར་པའི་སྐལ་བ་དམན་པ་རྣམས་ཀྱི་མ་རིག་པའི་ལིང་ཏོག་བསལ་ནས་དུས་ལས་ཡོངས་སུ་འདས་པར་གྱུར་ཏོ། །དེ་ནས་ཡང་དམ་པའི་ཆོས་ཅུང་ཟད་ནུབ་པར་གྱུར་ཀྱང་རེ་ཞིག་ན་གདུལ་བྱ་ ¡Ã ཅུང་ཟད་ ( ¡¶ ཞ ¡·¡¶ ལུ ¡· - ཅུང་ཟད་ ) སྐལ་བ་དང་ལྡན་པ་དེ་དག་སྨིན་པར་བྱ་བའི་ཕྱིར་བྱང་ཆུབ་སེམས་པའི་སྤྲུལ་པར་གྱུར་པ་ ¡Ã བསྒྱུར་བྱེད་ཀྱི་དམ་པར་གྱུར་པ་ ( ¡¶ ཞ ¡·¡¶ ལུ ¡· - བསྒྱུར་བྱེད་་་་་་གྱུར་པ་ ) བྱང་ཆུབ་སེམས་དཔའ་ཆེན་པོ་རིན་ཆེན་བཟང་པོ་དང༌། བླ་མ་ཆེན་པོ་ཤཱཀྱ་ཡེ་ཤེས་ཞེས་བྱ་བ་དང༌། ལོ་ཙཱ་བ་འགོས་ལྷས་བཙས་ཞེས་བྱ་བ་ལ་སོགས་པ་དུ་མ་བྱོན་ནས་ཆོས་ཀྱི་སྒོ་དུ་མ་བསྒྱུར་ཞིང་བསྟན་པས་འགྲོ་བ་དུ་མ་སྨིན་པར་མཛད་ནས་ ¡Ã ཡང་དུས་ལས་ ( ¡¶ ཞ ¡· - ཡང་དུས་ལས་ ) འདས་པར་གྱུར་པའི་ཚེ་ཡང་འོས་སུ་གྱུར་པའི་སྐྱེ་བོ་འདུལ་བ་འདི་ནི་ཁ་བ་ཅན་གྱི་སའི་ཆ་འདི་དུམ་བུ་གསུམ་གནས་པ་ལས། བར་གྱི་ཆ་རུ་བཞི ¡Ã འི་ས་ ( ¡¶ ཞ ¡·¡¶ ལུ ¡· - འི་ས་ ) ལས་རུ་ལག་གཙང་སྟོད་གྲོམ་པའི་ཡུལ་གྱི་སྟོད་དུ་སྐུ་འཁྲུངས་པའི་བླ་མ་ཆེན་པོ་ས་སྐྱ་པ་ཞེས་གནས་ལས་མཚན་དུ་གྲགས་པ་འདི་ནི་ངེས་པར་རྡོ་རྗེ་འཆང་ཆེན་པོ་ཡིན་ཀྱང་སྐལ་བར་ལྡན་པའི་སེམས་ཅན་འདུལ་བའི་ཕྱིར་ཐ་མལ་པའི་གཟུགས་བཟུང་བ་འདི་ལྟ་བུའི་བླ་མ་ཆེན་པོ་དེའི་ཡོན་ཏན་ཅུང་ཟད་ཅིག་བརྗོད་པར་བྱའི།

འདི་ལ་དད་པ་དང་ལྡན་པའི་སྐྱེ་བོ་རྣམས་རྣ་བླགས་ཏེ་ཉོན་ཅིགའདི་ལྟར་བྱང་ཆུབ་སེམས་དཔའ་སྦྱིན་པའི་དཔལ་འདིའི་རིགས་ཀྱི་ཡོན་ཏན་གྱི་དབང་དུ་བྱས་ན་དགེ་བའི་གཤེས་གཉེན་ ¡Ã བརྒྱུད་པའི་ ( ¡¶ ཞ ¡·¡¶ ལུ ¡· གྱི་ ) རིགས་སུ་གྱུར་པ་ཡིན་ཏེ། དེའང་བོད་ཀྱི་དཔལ་འཕྲུལ་གྱི་རྒྱལ་པོ་ཁྲི་སྲོང་ལྡེ་བཙན་གྱི་སྐུ་རིང་ལ་སྒྲ་སྒྱུར་གྱི་ལོ་ཙཱ་བ་སད་མི་མི་བདུན་ཞེས་བྱ་བ་ལས་གཞོན་གསུམ་གྱི་ནང་ནས་མཁས་པར་བྱེད་པ་འཁོན་ཀླུའི་དབང་པོ་ཞེས་བྱ་བ་ཡིན་ནོ། །དེའི་གཅུང་པོ་ཕལ་པ་གཅིག་ལ་སྲས་ཡོན་ཏན་གྱིས་ཕྱུག་པ་རྡོ་རྗེ་རིན་པོ་ཆེ་ཞེས་བྱ་བ་ཞིག་བྱུང་ངོ་ ༑ ༑ དེའི་སྲས་ཤེས་རབ་ཡོན་ཏན་ཞེས་བྱ་བ། དེའི་སྲས་ཤེས་རབ་ཡོན་ཏན་འབྱུང་གནས་ཞེས་བྱ། དེའི་སྲས་ཚུལ་ཁྲིམས་རྒྱལ་པོ་ཞེས་བྱ་བ། དེའི་སྲས་རྡོ་རྗེ་གཙུག་ཏོར་ཞེས་བྱ་བ། དེའི་སྲས་དགེ་སྐྱབས་ཞེས་བྱ་བ། དེའི་སྲས་དགེ་མཐོང་ཞེས་བྱ་བ། དེའི་སྲས་བལ་པོ་ཞེས་བྱ་བ། དེའི་སྲས་ཤཱཀྱ་བློ་གྲོས་ཞེས་བྱ་སྟེ། དེ་དག་ཐམས་ཅད་ཀྱང་ཕ་རོལ་ཏུ་ཕྱིན་པའི་གཞུང་ལུགས་དང༌། རྡོ་རྗེ་ཐེག་པའི་གསང་བ་སྡེ་དྲུག་ལེ་ལག་དང་བདུན་ཕྲ་མོ་ཉི་ཤུ་རྩ་གཅིག་གཙོ་བོར་བཟུང་ནས་སྤྱོད་པ་ ¡Ã དེ་དག་གི་གདམས་པ་དགོས་ཀྱི་ ( ¡¶ ཞ ¡·¡¶ ལུ ¡· རྩིགས་པའི ) ཆོས་དྲུག་ཅེས་བྱ་བའི་མན་ངག་དང་ལྡན་ཞེས་ཡང་དག་གྲུབ་པ་དང་རྡོ་རྗེ་ཕུར་པའི་ཡི་དམ་གྱི་སྒོ་ནས་དངོས་གྲུབ་ཀྱི་རིམ་པ་ཐོབ་པ་དག་ཀྱང་ཡིན་ནོ། །ཤཱཀྱ་བློ་གྲོས་དེ་ལ་སྲས་གཉིས་ཏེ། གཅེན་པོ་ཤེས་རབ་ཚུལ་ཁྲིམས་ཞེས་བྱ་བ་ནི་ཡབ་མེས་ཀྱི་ཆོས་དེ་དག་གིས་རྒྱུད་སྦྱངས་ཤིང་རྡོ་རྗེ་ཕུར་པའི་སྒོ་ནས་དངོས་གྲུབ་བརྙེས་ནས་མཐུ་དང་རྫུ་འཕྲུལ་བསམ་གྱིས་མི་ཁྱབ་པ་དང་ལྡན་པ་ཚངས་པར་སྤྱོད་པའི་བརྟུལ་ཞུགས་འཛིན་པས་མཛེས་པར་བྱས་པ་ཡིན་ནོ། །དེའི་གཅུང་དགེ་བའི་གཤེས་གཉེན་དཀོན་མཆོག་རྒྱལ་པོ་ཞེས་བྱ་བ་ནི་ཡབ་མེས་ཀྱི་ཆོས་ལ་མན་ངག་དང་སྒྲུབ་ཐབས་ཕྲ་མོ་ཙམ་གྱིས་ཚིམ་པར་བྱས་ནས།

གསང་སྔགས་ཕྱི་འགྱུར་ལ་ཐུགས་སྤྲོ་བར་གྱུར་ཏེ་གཅེན་པོས་ཀྱང་བསྐུལ་ནས་རྩོད་པའི་དུས་ཀྱི་རྡོ་རྗེ་འཆང་ཆེན་པོ་འབྲོག་མི་ཤཱཀྱ་ཡེ་ཤེས་ཞེས་བྱ་བའི་སྤྱན་སྔར་བྱོན་ནས་དད་ཅིང་གུས་པས་ལོ་དུ་མར་དགེས་པའི་རྡོ་རྗེ་རྒྱུད་གསུམ་བསྟན་བཅོས་དུ་མ་དང་བཅས་པ་མན་ངག་དུ་མས་མཛེས་པར་བྱས་པ་གསན་ནས། སླར་ཡང་སྒྲ་སྒྱུར་གྱི་ལོ་ཙཱ་བ་འགོས་ཁུག་པ་ལྷས་བཙས་ཞེས་བྱ་བ་ལས་དཔལ་གསང་བ་འདུས་པ་འཕགས་པ་ཡབ་སྲས་ཀྱི་དགོངས་པ་བཀའ་དང་བསྟན་བཅོས་མན་ངག་དང་བཅས་པ་དག་ཀྱང་གསན། ཡང་ཨཽ་ཌྷྱ་ནའི་པཎྜི་ཏ་རྣལ་འབྱོར་གྱི་དབང་ཕྱུག་དཔལ་ཤེས་རབ་གསང་བ་ཞེས་བྱ་བ་ལ་དགེས་པ་རྡོ་རྗེ་ཐིག་ལེའི་རྒྱུད་ལྔ་བསྟན་བཅོས་དུ་མ་དང་མན་ངག་གིས་བརྒྱན་པ་དག་ཀྱང་གསན། ཡང་དགེ་བཤེས་མལ་ལོ་ཙཱ་བ་ལ་དཔལ་བདེ་མཆོག་རྩ་རྒྱུད་ཀུན་ཏུ་སྤྱོད་པ་དང་བཅས་པ་ ( ¡¶ ཞ ¡·¡¶ ལུ ¡· + ཡུམ་གྱི་ ) སྒྲུབ་པའི་ཐབས་དུ་མ་མན་ངག་དུ་མ་དང་བཅས་པ་དང་གྲུབ་པ་དང་སྙིང་པོའི་གཞུང་དང་མན་ངག་རྣམས་ཀྱང་གསན། དེ་དག་ལ་སོགས་པའི་ཆོས་ཀྱི་སྒོ་དུ་མས་ཕྱུག་པར་གྱུར་པའི་སྲས་ཡིན་པས་དགེ་བའི་བཤེས་གཉེན་གྱི་རིགས་སུ་གྱུར་པ་ཡིན་ནོ། །ཡང་བྱང་ཆུབ་སེམས་དཔའ་སྦྱིན་པའི་དཔལ་འདིའི་གཟུགས་ནི་འགྲོ་བ་ཐམས་ཅད་ཀྱི་ཡིད་དུ་འོང་ཞིང་ཤིན་ཏུ་མཛེས་ཏེ་སྐྱོན་གང་ཡང་མེད་པས་དུས་མཉམ་པའི་འགྲོ་བ་ཐམས་ཅད་ཀྱིས་འགྲན་པར་བྱ་བའི་འོས་མ་ཡིན་ནོ་ ¡Ã ཞེས་ཀུན་ལ་གྲགས་པ་ཡིན་ནོ། །ད་ནི་ ( ¡¶ ཞ ¡·¡¶ ལུ ¡· - ཞེས་ཀུན་་་་་་་ད་ནི་ ) འདིའི་ཡོན་ཏན་གྱི་ཕྱོགས་ཅུང་ཟད་བརྗོད་པར་བྱ་སྟེ། ཐོག་མ་ཉིད་ནས་ཞི་བ་དང༌། དུལ་བ་དང༌། ཤེས་རབ་དང༌། ཡིད་གཞུངས་པ་དང༌། སྙིང་རྗེ་ཆེན་པོ་དང༌། འཛུམ་པའི་བཞིན་དང༌། གསལ་བར་བརྡ་འཕྲོད་ཅིང་ང་ལོ་བདེ་བ་ལ་བརྩོན་འགྲུས་དང་བརྟུལ་བ་དང་སྤོབས་པ་ཕུན་སུམ་ཚོགས་པ་དང་ལྡན་ཞིང་བླ་མ་དང་རྒན་པ་རྣམས་ལ་གུས་པ་དང་ལྡན་ལ། གཞོན་པ་དང་སྡུག་བསྔལ་བ་རྣམས་ལ་རབ་ཏུ་བྱམས་པའི་རང་བཞིན་ཅན་ཡིན་ནོ

༑ ༑ དེའང་ཐུན་མོང་གི་ཡོན་ཏན་ཀློག་དང་ཡིག་རྩིས་ལ་སོགས་པ་ལ་རབ་ཏུ་བྱང་ཞིང་འཇིག་རྟེན་དང་མཐུན་པའི་བསྟན་བཅོས་རྒྱལ་པོ་དང་བློན་པོའི་ལུགས་ལ་སོགས་པ་རྣམས་ལ་མཁས་ཤིང༌། སྐྱེས་པ་བརྟག་པ་དང༌། བུད་མེད་བརྟག་པ་དང་ ༑ དུད་འགྲོ་བརྟག་པ་དང༌། ནོར་བུ་བརྟག་པ་ལ་སོགས་པ་དུ་མའི་སྒོ་ནས་འཇིག་རྟེན་པ་རྣམས་ཡིད་བདེ་བར་བྱེད་པའི་ངང་ཚུལ་ཅན་ཡིན་ནོ། །ཡང་ཐེག་པ་ཆེན་པོ་འཛིན་པའི་རྩ་བ་དང་ཡན་ལག་གི་ཉེས་པ་དང་ཉེས་བྱས་ཕྲ་མོས་ཀྱང་མ་གོས་པ་ཡིན་ཏེ། ཅིའི་ཕྱིར་ཞེ་ན། བྱང་ཆུབ་སེམས་དཔའ་འདི་ནི་ ¡Ã ངེས་པར་ ( ¡¶ ལུ ¡· - ངེས་པར་ ) བདག་པས་གཞན་གཅེས་ཀྱི་ཐུགས་མངའ་བའི་ཕྱིར་ཏེ། བྱང་ཆུབ་སེམས་དཔའ་འདི་ནི་བྱམས་པ་ཆེན་པོ་དང་དངོས་པོ་གང་ལ་ཡང་མངོན་པར་ཞེན་པ་ཐམས་ཅད་གཏོང་བའི་ཕྱིར་རོ། །ཡང་བྱང་ཆུབ་སེམས་དཔའ་འདིས་དགེ་བའི་བཤེས་གཉེན་ཇི་ཙམ་བསྟེན་ཅིང་ཆོས་ཇི་ཙམ་ཞིག་གསན་ཞེ་ན། རིགས་ཀྱི་ཡབ་དགེ་བའི་བཤེས་གཉེན་དཀོན་མཆོག་རྒྱལ་པོ་ཉིད་ལ་ཐོག་མ་ཁོ་ནར་སྨིན་པར་མཛད་ནས་སྔར་སྨོས་པའི་དགེ་བའི་བཤེས་གཉེན་དེའི་ཆོས་ཐམས་ཅད་གསན་ཞིང་ཅུང་ཟད་མ་ཚར་བ་དེའི་སློབ་མ་དག་ལའང་གསན་ནས་ཚར་བར་བྱས་པ་ཡིན་ནོ། །དེ་ནས་ཡང་བླ་མ་རྗེ་བཙུན་སྙིང་རྗེ་ཆེན་པོ་དང་ལྡན་པ་བ་རི་ལོ་ཙཱ་བ་རིན་ཆེན་གྲགས་པ་ཞེས་བྱ་བའི་ཞབས་དྲུང་དུ་ཉེ་བར་བསྙེན་ཅིང་ཕ་རོལ་ཏུ་ཕྱིན་པའི་གཞུང་ལུགས་ལ་འཕགས་པ་དཀོན་མཆོག་བརྩེགས་པ་དང་སངས་རྒྱས་ཕལ་པོ་ཆེའི་གཞུང་རབ་ཏུ་ཕྱེ་བ་དང་དེའི་མན་ངག་ཀྱང་གསན། བྱ་བའི་རྒྱུད་ལ་རྒྱུད་སྡེའི་དུམ་བུ་ཉིས་བརྒྱ་ཙམ་ཡན་ལག་དང་བཅས་པ་མན་ངག་ཟབ་ ( ¡¶ ཞ ¡·¡¶ ལུ ¡· ཕྲ་ ) མོས་བརྒྱན་པ་གསན། སྤྱོད་པའི་རྒྱུད་ལ་གཤིན་རྗེ་གཤེད་ཁྲོ་བོ་རྣམ་པར་རྒྱལ་བའི་རྒྱུད་ཡན་ལག་དང་བཅས་པ་གསན། རྣལ་འབྱོར་ཆེན་པོའི་རྒྱུད་ལ་དཔལ་གསང་བ་འདུས་པ་རྩ་བ་དང་བཤད་པའི་རྒྱུད་ ¡Ã ལྔ་ལ་ ( ¡¶ ཞ ¡· - ལྔ་ལ་ ) སློབ་དཔོན་འཕགས་པ་ཡབ་སྲས་ཀྱི་དགོངས་པ་འགྲེལ་བ་ཡན་ལག་ཕྲ་མོ་དང་བཅས་པ་དང༌།

སངས་རྒྱས་ཡེ་ཤེས་ཞབས་ཀྱི་དགོངས་པ་འགྲེལ་བ་ཡན་ལག་ཕྲ་མོ་དང་བཅས་པ་རྣམས་དང༌། གཤིན་རྗེ་གཤེད་དགྲ་ནག་པོའི་རྒྱུད་གསུམ་དཔལ་འཛིན་གྱི་འགྲེལ་པ་ཡན་ལག་དང་བཅས་པ་རྣམས་དང༌། ¡Ã དགེས་པ་རྡོ་རྗེ་རྒྱུད་གསུམ་ཡན་ལག་དང་བཅས་པ་རྣམས་དང༌། ( ¡¶ ཞ ¡· - དགེས་པ་་་་་་་རྣམས་དང༌། ) འཁོར་ལོ་བདེ་མཆོག་རྩ་བ་དང་བཤད་པའི་རྒྱུད་གསུམ་མ་ལུས་པ་ཡན་ལག་ཕྲ་མོ་ཅི་རིགས་པ་དང་བཅས་པ་རྣམས་དང༌། རྡོ་རྗེ་གདན་བཞིའི་འགྲེལ་པ་ཡན་ལག་དང་བཅས་པ་དང་ ༑ སངས་རྒྱས་མཉམ་སྦྱོར་འགྲེལ་པ་ཡན་ལག་དང་བཅས་པ་རྣམས་དང༌། སྒྲུབ་ཐབས་བསྡུས་པ་དང༌། ¡Ã མན་ངག་ ( ¡¶ ཞ ¡· ཡན་ལག་ ) ཕྲ་མོ་བརྗོད་ཀྱིས་མི་ལང་བ་གསན་ཞིང་ཁོང་དུ་ཆུད་པར་མཛད་པ་ཡིན་ནོ། །དེ་ནས་རོང་ངུར་སྨྲིག་ཏུ་བྲང་ཏི་དར་མ་སྙིང་པོ་ཞེས་བྱ་བའི་དྲུང་དུ་དགུང་ལོ་བཅུ་གསུམ་པས་མངོན་པ་ཚར་གཅིག་གིས་ཐུགས་སུ་ཆུད་པར་མཛད་ནས་བཤད་པ་ཡང་མཛད་པ་ཡིན་ནོ། །དེ་ནས་ཉང་སྟོད་བྱང་འཆད་ཅེས་བྱ་བའི་གཙུག་ལག་ཁང་དུ་བྲང་ཏིའི་ཟུར་ཆོས་པ་དགེ་བའི་བཤེས་གཉེན་ཁྱུང་ཞེས་བྱ་བའི་དྲུང་དུ་ཉེ་བར་བསྙེན་ཏེ་རྒྱས་པའི་བསྟན་བཅོས་བྱང་ཆུབ་སེམས་དཔའི་སའི་སྡོམ་གཉིས་ཕྲ་མོ་དང་བཅས་པ་གསན་ཏེ་ཁོང་དུ་ཆུད་པར་མཛད། དེ་ནས་ཉང་སྟོད་དུ་ཁྱུང་རིན་ཆེན་གྲགས་པ་ཞེས་བྱ་བ་དང་ ༑ ཟུར་ཆོས་པ་དཔལ་མི་དིག་པ་ཞེས་བྱ་བ་ལས་ཚད་མ་ལ་སོགས་པ་མང་དུ་གསན་ནོ། །དེ་ནས་ཡང་གྲོམ་པ་གཡུ་རྩེ་འབྱིད་ཕུར་དགེ་བཤེས་མེའི་ལྷང་ཚེར་ཞེས་བྱ་བ་ལས་ཚད་མ་རྣམ་པར་ངེས་པ་དང༌། རིག་ཐིགས་ཀྱི་རྒྱ་ཆེར་འགྲེལ་པ་བམ་པོ་བཅོ་ལྔ་པ་དང༌། དབུ་མ་རང་རྒྱུད་ཤར་གསུམ་དུ་གྲགས་པ་དང་བཅས་པ་གསན་ཅིང་ཁོང་དུ་ཆུད་པར་མཛད་པ་ཡིན་ནོ། །དེ་ནས་ཡང་གཡས་རུའི་སྟག་རིས་ཀྱི་སའི་ཆ་སྒྱི་ཆུའི་གཙུག་ལག་ཁང་ཞེས་བྱ་བར་ཡོངས་ཀྱི་དགེ་བའི་བཤེས་གཉེན་སྒྱི་ཆུ་བ་ཞེས་བྱ་བའི་ཞབས་དྲུང་དུ་ཉེ་བར་བསྙེན་ཏེ་སྔར་ཉིད་ཀྱི་ཡབ་ལས་གསན་པའི་དགེས་པ་རྡོ་རྗེ་རྒྱུད་རྒྱས་པ་གསུམ་དང༌།

རྒྱུད་ཆུང་གསུམ་འགྲེལ་པ་ཀུ་མུ་ཏི་དང༌། ཡན་ལག་ཕྲ་མོ་དུ་མ་དང་བཅས་པ་རྣམས་དང༌། དེའི་མན་ངག་དང་བཅས་པ་རྣམས་ཀྱང་གསན། ཡང་དགེ་བའི་གཤེས་གཉེན་དེ་ཉིད་ལ་བྲམ་ཟེ་ནག་པོའི་བཤད་སྲོལ་གྱི་དགེས་པ་རྡོ་རྗེ་བླ་མ་འགོས་ལས་བརྒྱུད་དེ་བླ་མ་མངའ་རིས་པ་ཉིད་ལ་གསན་པ་རྣལ་འབྱོར་ ¡Ã རིན་པོ་ཆེ་ ( ¡¶ ཞ ¡·¡¶ ལུ ¡· - རིན་པོ་ཆེ་ ) སྦྱཽར་བའི་ཕྲེང་བ་ཞེས་པའི་འགྲེལ་པ་ཡན་ལག་དུ་མ་དང་མན་ངག་ཏུ་བཅས་པ་རྣམས་ཀྱང་གསན ༑ ཡང་བླ་མ་དེ་ཉིད་ལ་རྗེ་བཙུན་མཻ་ཏྲཱི་པའི་སློབ་མ་རྗེ་བཙུན་ཕྱག་ན་རྡོ་རྗེ་ཞེས་བྱ་བ་ལ་བླ་མ་དེ་ཉིད་ཀྱིས་ནོས་པའི་གྲུབ་པ་སྡེ་བཅོ་བརྒྱད་གྲུབ་པའི་ཁོངས་སུ་གཏོགས་པ་དུ་མ་དང་བཅས་པ། སྙིང་པོ་སྐོར་ཕྲ་མོ་དང་བཅས་པ་ཉི་ཤུ་རྩ་ལྔ་ཡན་ལག་དུ་མ་དང་བཅས་པ་ཤིན་ཏུ་ཟབ་པའི་མན་ངག་གིས་བརྒྱན་པ་རྣམས་ཁོང་དུ་ཆུད་པར་མཛད་དོ། །དེ་ཉིད་དུ་བླ་མ་འབྲོག་མིའི་བཤད་པའི་སྲོལ་གྱི་མ་ཧཱ་མཱ་ཡ་འགྲེལ་པ་གཉིས་ཡན་ལག་དང་བཅས་པ་དང༌། ཟླ་གསང་ཐིག་ལེའི་རྒྱུད་དང་ ༑ སངས་རྒྱས་ཐོད་པའི་འགྲེལ་པ་ཡན་ལག་དང་བཅས་པ་རྣམས་ཀྱང་ཐུགས་སུ་ཆུད་པར་མཛད་པ་ཡིན་ནོ། །བླ་མ་དེ་ཉིད་ཀྱིས་མར་པ་ལྷོ་བྲག་པའི་སློབ་མ་མེས་སྟོན་ཚོན་པོ་ལས་ནོས་པའི་ ¡Ã ཀྱེ་རྡོ་རྗེ་དང༌། གུར་དང༌། ( ¡¶ ཞ ¡·¡¶ ལུ ¡· གུར་བརྟག་གཉིས༑ ) རྡོ་རྗེ་གདན་བཞི་དང༌། མ་ཧཱ་མཱ་ཡ་རྒྱུད་རྐྱང་པ་དང༌། རྒྱུད་བཞིའི་བཤད་པ་མན་ངག་དང་བཅས་པ་རྣམས་ཀྱང་གསན་ཅིང་ཁོང་དུ་ཆུད་པར་མཛད་དོ། །བླ་མ་མངའ་རིས་པའི་ལུགས་དབུ་མ་རང་རྒྱུད་ཤར་གསུམ་དང༌། བསླབ་བཏུས་སྤྱོད་འཇུག་དང་བཅས་པ་རྣམས་ཀྱང་གསན་ཅིང་ཁོང་དུ་ཆུད་པར་མཛད་དོ། །དེ་ནས་ཡང་གུང་ཐང་གནས་སར་གཙུག་ལག་ཁང་ཞེས་བྱ་བར་རྗེ་བཙུན་ནཱ་རོ་ཏ་པའི་ཐུགས་ཀྱི་སྲས་དཔལ་ཕ་ན་ཕིང་གུ་བ་ཞེས་བྱ་བའི་ཞབས་རྡུལ་ལ་རེག་པ་རྗེ་བཙུན་མལ་གྱོ་ལོ་ཙཱ་བ་ཞེས་བྱ་བའི་ཞབས་དྲུང་དུ་ཉེ་བར་བསྙེན་ཏེ་དཔལ་འཁོར་ལོ་སྡོམ་པའི་རྩ་བ་དང་བཤད་པའི་རྒྱུད་རྡོ་རྗེ་མཁའ་འགྲོ་དང༌།

ཨ་བྷི་དྷ་ན་དང༌། ཧེ་རུ་ཀ་མངོན་འབྱུང་དང༌། ཀུན་ཏུ་སྤྱོད་པ་དང༌། སཾ་པུ་ཊ་དང༌། རྣལ་འབྱོར་མ་བཞི་ཁ་སྦྱོར་གྱི་རྒྱུད་དང༌། ཕག་མོ་མངོན་པར་འབྱུང་བ་དང༌། རྡོ་རྗེ་མཁའ་འགྲོ་དང་ ༑ ཀུན་སྤྱོད་ཀྱི་འགྲེལ་པ་ལཱུ་ཧི་པའི་ཡན་ལག་ཕྲ་མོ་དང་བཅས་པ། རྡོ་རྗེ་དྲིལ་བུ་པ་ཡན་ལག་དང་བཅས་པ། ནག་པོའི་ཆོས་དྲུག་དང༌། རྡོ་རྗེ་རྣལ་འབྱོར་མ་མཁའ་སྤྱོད་རྩ་དབུ་མའི་མན་ངག་ཕྲ་མོ་དང་བཅས་པ་རྣམས་ཁོང་དུ་ཆུད་པར་མཛད་དེ། བླ་མ་ཕམ་ཐིང་པ་ཉིད་དང༌། བྷ་རོ་ཕྱག་རྡུམ་ལས་ནོས་པའི་གཤིན་རྗེ་གཤེད་ནག་པོ་རྒྱུད་གསུམ་འགྲེལ་པ་དང་རྒྱུད་ ¡Ã རྐྱང་གི་ ( ¡¶ ཞ ¡· ཀྱི་བཤད་པ་ ) ལུགས་གཉིས་མན་ངག་ཕྲ་མོ་དུ་མ་དང་བཅས་པ་གསན་ནས། ཡང་བླ་མ་དེ་ཉིད་ལ་ནཱ་རོ་པའི་གུར་དང་བྱང་ཆུབ་སེམས་དཔའི་འགྲེལ་པ་གསུམ་ཡན་ལག་དང་བཅས་པ་རྣམས་ཀྱང་གསན། ¡Ã ཡང་བླ་མ་དེ་ཉིད་ལ་ ( ¡¶ ཞ ¡· - ཡང་བླ་མ་དེ་ཉིད་ལ་ ) ཇོ་བོ་རིན་ཆེན་བཟང་པོའི་སློབ་མ་བྲག་སྟེང་པ་ཡོན་ཏན་ཚུལ་ཁྲིམས་ལས་ནོས་པའི་དཔལ་བདེ་མཆོག་རྩ་བའི་རྒྱུད་སློབ་དཔོན་ཀཾ་ ( ¡¶ ཞ ¡· ཀོ་ ) ཀ་ན་རྒྱལ་བ་བཟང་པོའི་སྐོར་འགྲེལ་པ་གསུམ། དཀྱིལ་ཆོག་སྒྲུབ་ཐབས་བསྟོད་པ་དང་བཅས་པ་རྣམས་ཀྱང་གསན ༑ ཡང་བརྒྱུད་པ་དེ་ཉིད་ལས་འོངས་ ¡Ã པ་ནི་ ( ¡¶ ཞ ¡· པའི་ ) ངན་སོང་སྦྱོང་རྒྱུད་དང་ ༑ རབ་གནས་ཀྱི་རྒྱུད་ཡན་ལག་བདུན་དང་བཅས་པ་རྣམས་དང༌། རྡོ་རྗེ་སེམས་དཔའི་སྒྲུབ་ཐབས་ཆེ་ཆུང་གཉིས་དང༌། དཔལ་ནག་པོ་ཆེན་པོ་ལ་སོགས་པ་མན་ངག་ཕྲ་མོ་དུ་མ་དང་བཅས་པ་རྣམས་ཀྱང་གསན་ནོ། །ཡང་བླ་མ་དེ་ཉིད་ལ་ཇོ་བོ་རྗེ་ལྷ་གཅིག་གི་སློབ་མ་རོང་པ་འགར་དགེ་དང༌། དགེ་བཤེས་འཛོམ་གྱང་ཕུག་པ་ལས་ནོས་པ་དཔལ་བདེ་མཆོག་རྩ་བའི་རྒྱུད་དང་འགྲེལ་པ་སྒྲུབ་ཐབས་ཀྱི་གླེང་གཞི་དང་བཅས་པ་དང༌། ཨ་བྷི་དྷ་ན་ ¡Ã ལཱུ་ཧི་པ་ ( ¡¶ ཞ ¡· - ལཱུ་ཧི་པ་ ) ཡན་ལག་དང་བཅས་པ་རྣམས་ཀྱང་གསན། མི་གཡོ་བ་དང་ཕྱག་ན་རྡོ་རྗེ་ལ་སོགས་པ་དང༌། སྒྲོལ་མའི་སྒྲུབ་ཐབས་ཡན་ལག་དུ་མ་དང་བཅས་པ་རྣམས་ཀྱང་གསན་ནོ།

།ཡང་བླ་མ་དེ་ཉིད་ལ་ཇོ་བོ་མ་ཧཱ་ཛྙཱ་ ( ¡¶ ཞ ¡· ཛ་ ) ན་དང་པ་ར་ཧེ་ཏ་ལས་ནོས་པའི་དཔལ་བདེ་མཆོག་སྡོམ་པར་འབྱུང་བ་དང༌། ཁ་ཆེའི་སློབ་དཔོན་བྲམ་ཟེ་རིན་ཆེན་རྡོ་རྗེས་མཛད་པའི་སྒྲུབ་ཐབས་ཡན་ལག་དང་བཅས་པ་རྣམས་ཀྱང་གསན་ནོ། སློབ་དཔོན་འཕགས་པ་ཡབ་སྲས་ཀྱི་དབུ་མ་རིགས་པའི་ཚོགས་དང༌། མདོ་ཀུན་ལས་བཏུས་དང་བསྟོད་པའི་ཚོགས་རྣམས་ཀྱི་རྩ་བ་དང་འགྲེལ་པ་ཕྲ་མོ་དང་བཅས་པ་རྣམས་ཀྱང་གསན་ཅིང་ཁོང་དུ་ཆུད་པར་མཛད་དོ། །བླ་མ་དེ་ཉིད་ལས་ཡན་ལག་བརྒྱད་པ་ལ་སོགས་པའི་སྨན་དཔྱད་ཀྱི་གཞུང་ལུགས་ ¡Ã དུ་མ་ ( ¡¶ ཞ ¡· - དུ་མ་ ) རྣམས་ཀྱང་གསན་ནོ། །དེ་ནས་ཡང་ལྷོ་སྟོད་དུ་བླ་མ་པུ་རང་ལོ་ཆུང་གི་དྲུང་དུ་ཉེ་བར་བསྙེན་ཏེ། བླ་མ་བལ་པོ་བྷ་ ¡Ã དནྟ་ ( ¡¶ ཞ ¡· ནན་ཏ་ ) ལས་ནོས་པའི་དཔལ་བདེ་མཆོག་སྐོར་རྣམས་དང༌། ¡Ã བླ་མ་ཧང་ངུ་དཀར་པོ་ལས་ནོས་པའི་རྣལ་འབྱོར་མའི་སྐོར་རྣམས་དང༌།

( ¡¶ ཞ ¡·¡¶ ལུ ¡· - བླ་མ་་་་་་་རྣམས་དང༌། ) བླ་མ་ཧང་ངུ་དེ་ཉིད་ལས་ནོས་པའི་དཔལ་གསང་བ་འདུས་པའི་ཨརྒྷ་ལ་སོགས་པའི་ཆོས་གསུམ་ཡང་གསན། ཡང་བླ་མ་དེ་ཉིད་ཀྱིས་བླ་མ་རྒྱལ་པོའི་སྲས་ལས་ནོས་པའི་དཔལ་དུས་ཀྱི་འཁོར་ལོའི་ཡན་ལག་དང་བཅས་པ་དང༌། བྱ་བའི་རྒྱུད་ཀྱི་ཕྱོགས་འགའ་གསན་ཅིང་ཁོང་དུ་ཆུད་པར་བྱས་པ་ཡིན་ནོ། །དེ་ནས་ཡང་གྲོམ་པའི་སྟོད་ཀྱི་སྐྱེས་ལྷས་དགོན་པར་དགེ་བའི་བཤེས་གཉེན་གནང་ཁའུ་པ་སྐུ་མཆེད་ཀྱི་དྲུང་དུ་ཉེ་བར་བསྙེན་ཏེ་ ¡Ã ཆོས་མང་དུ་གསན་པ་ནི་འདི་ལྟ་སྟེ། ( ¡¶ ཞ ¡·¡¶ ལུ ¡· - ཆོས་མང་་་་་་ལྟ་སྟེ། ) བྱ་བའི་རྒྱུད་རིག་པ་མཆོག་དང༌། ལེགས་པར་གྲུབ་པ་དང༌། དཔུང་པ་བཟང་པོ་དང༌། ཕྱག་ན་རྡོ་རྗེ་དབང་བསྐུར་བའི་རྒྱུད་དང༌། གསང་བ་སྤྱི་རྒྱུད་དང༌། བསམ་གཏན་ཕྱི་མ་དང༌། དམ་ཚིག་གསུམ་བཀོད་པའི་རྒྱུད་དང༌། དེ་དག་གི་འགྲེལ་པ་ཡན་ལག་ཕྲ་མོ་དང་བཅས་པ་རྣམས་ཀྱང་གསན་ནོ། །སྤྱོད་པའི་རྒྱུད་ལ་རྣམ་པར་སྣང་མཛད་མངོན་པར་བྱང་ཆུབ་པའི་རྒྱུད་དང༌། འགྲེལ་པ་ཡན་ལག་དང་བཅས་པ་རྣམས་ཀྱང་གསན་ནོ། །བྱ་བ་དང་སྤྱོད་པའི་རྒྱུད་གཉིས་ནི་དགེ་བའི་བཤེས་གཉེན་ ( ¡¶ ཞ ¡· + མངའ་རིས་བདག་ ) ལྷ་རིངས་ཞེས་བྱ་བ་ལས་ནོས་པ་ཡིན་ནོ། །ཡང་དགེ་བའི་བཤེས་གཉེན་དེ་ཉིད་ལས་རྣལ་འབྱོར་གྱི་རྒྱུད་ནོས་པ་ནི། འཕགས་པ་དེ་ཁོ་ན་ཉིད་འདུས་པའི་འགྲེལ་པ་དེ་ཉིད་སྣང་བ་ཞེས་བྱ་བ་སྟོང་ཕྲག་བཅོ་བརྒྱད་པ་དང༌། ཀོ་ས་ལའི་རྒྱན་ཞེས་བྱ་བ་སྟོང་ཕྲག་བཅུ་བཞི་པ་དང༌། དཔལ་མཆོག་དང་པོའི་འགྲེལ་པ་སྟོང་ཕྲག་ཉི་ཤུ་རྩ་ལྔ་པ་དང༌། རྒྱུད་ ¡Ã རྐྱང་པའི་ ( ¡¶ ཞ ¡·¡¶ ལུ ¡· རྒྱས་པ་ ) བཤད་པ་རྡོ་རྗེ་རྩེ་མོ་དང༌། ཁམས་གསུམ་རྣམ་པར་རྒྱལ་བ་དང༌། མགོན་པོ་ཀུན་སྣང་དང༌། ངན་སོན་སྦྱོང་རྒྱུད་རྣམས་ཡིན་ལ། ཐམས་ཅད་གསང་བ་ཞེས་བྱ་བའི་རྒྱུད་འགྲེལ་པ་དང་བཅས་པ་དང༌། དེ་ཉིད་འདུས་པའི་དོན་གྱི་འགྲེལ་པ་ཨ་བ་ཏཱ་ར་ཞེས་བྱ་བ་དང༌། བསྙེན་པ་དང་སྒྲུབ་པའི་གཞུང་རྡོ་རྗེ་འབྱུང་བ་དང༌།

ཁམས་གསུམ་རྣམ་རྒྱལ་དང༌། གཙུག་ཏོར་དགུ་ལ་སོགས་པའི་གཞུང་ཕྲ་མོ་དུ་མ་དང་བཅས་པ་གསན་ཅིང་ཁོང་དུ་ཆུད་པར་བྱས་པ་ཡིན་ནོ། །ཡང་ ¡Ã དགེ་བའི་བཤེས་གཉེན་དེ་ཉིད་ལས་ ( ¡¶ ཞ ¡·¡¶ ལུ ¡· - དགེ་བའི་་་་་་་ཉིད་ལས་ ) རྣལ་འབྱོར་ཆེན་པོའི་རྒྱུད་གསན་པ་ནི། སློབ་དཔོན་འཕགས་པ་ཡབ་སྲས་ཀྱི་དགོངས་པ་འགྲེལ་པ་སྒྲོན་མ་གསལ་བ་དང་བཅས་པ་དང༌། ¡Ã སློབ་དཔོན་འཕགས་པ་ཉིད་ཀྱིས་མཛད་པའི་ ( ¡¶ ཞ ¡·¡¶ ལུ ¡· - སློབ་དཔོན་་་་་་་མཛད་པའི་ ) རིམ་པ་ལྔ་པ་དང༌། མདོ་དང་བསྲེ་བ་དང༌། སློན་དཔོན་ཨཱརྱ་དེ་ཝས་མཛད་པའི་སྤྱོད་པ་བསྡུས་པའི་སྒྲོན་མ་དང༌། བདག་བྱིན་གྱིས་བརླབ་པའི་རིམ་པ་དང༌། སེམས་ཀྱི་སྒྲིབ་སྦྱོང་དང༌། སློབ་དཔོན་ཀླུའི་བཤེས་གཉེན་གྱིས་མཛད་པའི་སྒྲུབ་པའི་ཐབས་ཀྱི་རྣམ་གཞག་དང༌། དཀྱིལ་འཁོར་གྱི་ཆོ་ག་ཉི་ཤུ་པ་དང༌། སློབ་དཔོན་ཟླ་གྲགས་ཀྱིས་མཛད་པའི་སྒྲོན་མ་གསལ་བ་དང༌། རྡོ་རྗེ་སེམས་དཔའི་སྒྲུབ་ཐབས་ཞེས་བྱ་བ་རྣམས་ཀྱང་གསན་ནོ།། ¡Ã དཔལ་གསང་བ་འདུས་པ་ལ་ ( ¡¶ ཞ ¡·¡¶ ལུ ¡· - དཔལ་གསང་བ་འདུས་པ་ལ་ ) སློབ་དཔོན་སངས་རྒྱས་ཡེ་ཤེས་ཞབས་ཀྱིས་མཛད་པའི་སྒྲུབ་ཐབས་ཀུན་ཏུ་བཟང་པོའི་འགྲེལ་པ་གསུམ་དང་བཅས་པ་དང༌། ¡Ã རྒྱུད་ཀྱི་ ( ¡¶ ཞ ¡·¡¶ ལུ ¡· དོན་གྱི་ ) འགྲེལ་པ་ལ་ཛ་ཡནྟ་དང༌། ཐ་ག་ན་ཞེས་བྱ་བ་དང༌། སྙིམ་པའི་མེ་ཏོག་ཅེས་བྱ་བ་ཆེ་ཆུང་གཉིས་དང་ ༑ དཀྱིལ་འཁོར་གྱི་ཆོ་ག་བཞི་ ( ¡¶ ལུ ¡· - བཞི་ ) བརྒྱ་ལྔ་བཅུ་པ་རྩ་འགྲེལ་དང༌། མི་བསྐྱོད་རྡོ་རྗེ་ཞེས་བྱ་བའི་སྒྲུབ་ཐབས་དང༌། བསྟན་པའི་ནོར་རྫས་ཞེས་བྱ་བའི་སྒྲུབ་ཐབས་དང༌། སློབ་དཔོན་བསོད་སྙོམས་པས་མཛད་པའི་ ¡Ã དཀྱིལ་འཁོར་གྱི་ཆོ་ག་ལ་སོགས་པ་དུ་མ་ཡང་གསན། མཚན་ཡང་དག་པར་བརྗོད་པའི་ ( ¡¶ ཞ ¡·¡¶ ལུ ¡· - དཀྱིལ་འཁོར་་་་་་་བརྗོད་པའི་ ) འགྲེལ་པ་ཆེ་བ་དང༌། དེའི་དོན་བསྡུས་ཀྱི་འགྲེལ་པ་ལ་ ¡Ã ཀུ་མུ་ཏི་ ( ¡¶ ཞ ¡· ཀ་ཧི་ ) ཀ་ཞེས་བྱ་བ་ཆུང་བ་དང༌། སྒེག་པའི་རྡོ་རྗེས་མཛད་པའི་འགྲེལ་པ་བར་པར་གྲགས་པ་དང༌།

དེའི་བརྒྱུད་པ་ཟླ་བ་བཟང་པོ་དཔལ་གྱིས་མཛད་པའི་འགྲེལ་པ་དང༌། རྣམ་པར་རྟོག་པ་བདེ་བ་ཞེས་བྱ་བའི་འགྲེལ་པ་དང་ ༑ འགྲེལ་པ་གོང་མ་དེ་དག་གི་ཡན་ལག་ཕྲ་མོ་རྣམས་ཀྱང་གསན་པ་ཡིན། ཡང་བླ་མ་དེ་ཉིད་ལས་ཕ་རོལ་ཏུ་ཕྱིན་པའི་གཞུང་ལུགས་གསན་པ་ནི། མངོན་པར་རྟོགས་པའི་རྒྱན་མ་གཏོགས་པ་བྱམས་པའི་ཆོས་བཞི་དང༌། བསླབ་པ་ཀུན་ལས་བཏུས་པ་དང༌། སྤྱོད་པ་ལ་འཇུག་པ་དང༌། མདོ་ཀུན་ལས་བཏུས་པ་དང༌། སྤྱོད་ཕྱོགས་ཕྲ་མོ་མང་དུ་གསན་ནོ། །ཡང་དགེ་བའི་བཤེས་གཉེན་རྔོག་ཅེས་བྱ་བ་ལ་ཤེས་རབ་ཀྱི་ཕ་རོལ་ཏུ་ཕྱིན་པ་ཇོ་བོ་རྗེ་ལྷ་གཅིག་གི་ལུགས་དགེ་བཤེས་འབྲོམ་སྟོན་ཅན་ ( ¡¶ ཞ ¡·¡¶ ལུ ¡· བཙན་ ) ན་མགོ་བ་ ( ¡¶ ཞ ¡·¡¶ ལུ ¡· བོ་ ) ཞེས་བྱ་བ་ལས་ནོས་པའི་ཤེས་རབ་ཀྱི་ཕ་རོལ་ཏུ་ཕྱིན་པ་ཉི་ཁྲི་སྣང་བ་རྩ་འགྲེལ་དང༌། བརྒྱད་སྟོང་པ་རྩ་འགྲེལ་དང༌། མངོན་པར་རྟོགས་པའི་རྒྱན་རྩ་འགྲེལ་དང༌། སྡུད་པ་རྩ་འགྲེལ་དང་ ༑ སློབ་དཔོན་ཕྱོགས་ཀྱི་གླང་པོས་མཛད་པའི་ཤེས་རབ་ཀྱི་ཕ་རོལ་ཏུ་ཕྱིན་པའི་དོན་བསྡུས་རྩ་འགྲེལ་དང༌། སློབ་དཔོན་ཤཱནྟི་པས་མཛད་པའི་གཞུང་ལུགས་ ¡Ã མང་དུ་ ( ¡¶ ཞ ¡·¡¶ ལུ ¡· ཚན་གཅིག་ ) གསན་པ་ཡིན་ནོ། །དེ་ནས་ཡང་བླ་མ་ཆེན་པོ་འབྲོག་མི་ཉིད་ཀྱི་ཐུགས་ཀྱི་སྲས་རྗེ་མཁར་ཆུང་བའི་དྲུང་དུ་ཉེ་བར་བསྙེན་ཏེ། མན་ངག་ཅུང་ཟད་ཙམ་ནོས་ནས་བླ་མ་དེ་ཉིད་ཀྱི་ཐུགས་ཀྱི་སྲས་སག་ཐང་སྡིངས་ཀྱི་དགོན་པ་ན་བཞུགས་པའི་བླ་མ་རྗེ་དགོན་པ་བ་ཞེས་བྱ་བའི་དྲུང་དུ་ཉེ་བར་བསྙེན་ཏེ་མན་ངག་ལམ་སྐོར་དགུར་ཡོངས་སུ་གྲགས་པ་དང༌། མན་ངག་གི་སྐོར་ཕྲ་མོ་ཉི་ཤུ་རྩ་ལྔ་དང༌། དེ་རེ་རེ་ལའང་ཡན་ལག་གི་སྐོར་དུ་མ་དང་བཅས་པ་དང༌། མན་ངག་ཐམས་ཅད་ཀྱིའང་ཡིན་མོད་ཀྱི། གཙོ་བོར་རྣལ་འབྱོར་གྱི་དབང་ཕྱུག་བིརྺ་པའི་གདམས་ངག་གི་རྒྱབ་བརྟེན་རྒྱུད་རྐྱང་པའི་བཤད་པ་ཤིན་ཏུ་ཟབ་པའི་ལུགས་དང༌། དཔལ་གསང་བ་འདུས་པ་རྩ་བའི་རྒྱུད་དང༌། སངས་རྒྱས་མཉམ་སྦྱོར་རྩ་བའི་རྒྱུད་དང༌།

ཧེ་བཛྲ་རྩ་བའི་རྒྱུད་དང༌། དཔལ་བདེ་མཆོག་རྩ་བའི་རྒྱུད་དང་ ༑ རྡོ་རྗེ་གདན་བཞི་རྩ་བའི་རྒྱུད་དང༌། མ་ཧཱ་མཱ་ཡ་རྩ་བའི་རྒྱུད་དང༌། མཚན་ཡང་དག་པར་བརྗོད་པ་ལ་ཤིན་ཏུ་ཟབ་པའི་བཤད་སྲོལ་དང་བཅས་པ་རྣམས་གསན་ཅིང་ཁོང་དུ་ཆུད་པར་མཛད་པ་ཡིན་ནོ། །ཡང་མདོ་ཁམས་ཀྱི་སའི་ཆ་འབྲི་ཀླུངས་སུ་སྐུ་འཁྲུངས་པའི་བླ་མ་ཀྱུ་ར་ཨ་སྐྱབས་ཞེས་བགྱི་བ་དེ་དཔལ་ས་སྐྱ་ཉིད་དུ་སྤྱན་དྲངས་ནས། སྔར་དགེ་བའི་བཤེས་གཉེན་བླ་མ་ཁའུ་པ་ལས་གསན་པའི་འཕགས་པ་ཡབ་སྲས་ཀྱི་དགོངས་པ་ལྷ་རྡོ་རྗེ་སྙིང་པོ་ཞེས་བྱ་བའི་ལུགས་རྣམས་ཀྱང་རྫོགས་པར་གསན། སློབ་དཔོན་སངས་རྒྱས་ཡེ་ཤེས་ཞབས་ཀྱི་བརྒྱུད་པ་སྨན་པའི་ཞབས་ཞེས་བྱ་བའི་སྐོར་ལ། འཕགས་པ་འཇམ་དཔལ་ཉིད་ཀྱིས་གསུངས་པའི་ཞལ་གྱི་ལུང་ཞེས་བྱ་བ་དང༌། སློབ་དཔོན་སངས་རྒྱས་ཡེ་ཤེས་ཞབས་ཀྱིས་མཛད་པའི་ལུང་དང་མཐུན་པའི་ཆོས་བཅུ་བདུན་དང༌། རྒྱུད་ཀྱི་འགྲེལ་པ་རིན་པོ་ཆེའི་ལྗོན་ཤིང་ཞེས་བྱ་བ་དང༌། ཡང་འཇམ་དཔལ་གྱི་ཞལ་གྱི་ལུང་དང༌། མར་མེ་མཛད་བཟང་པོས་མཛད་པའི་དཀྱིལ་འཁོར་གྱི་ཆོ་ག་རྣམས་ལ་སློབ་དཔོན་སྨན་པའི་ཞབས་ཀྱིས་མཛད་པའི་འགྲེལ་པ་རེ་རེ་དང༌། སློབ་དཔོན་དེ་ཉིད་ཀྱི་དགོངས་པ་མ་ལུས་པ་ཚང་བ་དང༌། དངོས་གྲུབ་འབྱུང་བའི་གཏེར་ཞེས་བྱ་བ་གཞུང་དང་བཅས་པ་མ་ལུས་པ་ཐུགས་སུ་ཆུད་པར་མཛད་དོ། ། ¡Ã ཡང་བླ་མ་དེ་ཉིད་ལ་དགེ་བཤེས་མགོས་གཞུངས་པ་ནས་བརྒྱུད་པའི་དགེས་པ་རྡོ་རྗེའི་འགྲེལ་པ་པདྨ་ཅན་ཞེས་བྱ་བ་དང༌། ནག་པོ་དྲན་པ་མ་ཞེས་བྱ་བ་དང༌། བྷ་ཝ་མ་ཞེས་བྱ་བ་དང༌། སློབ་དཔོན་ཤཱནྟི་པའི་མུ་ཏིག་ཕྲེང་བ་ཞེས་བྱ་བ་རྣམས་ཀྱང་གསན ༑ ( ¡¶ ཞ ¡·¡¶ ལུ ¡· - ཡང་བླ་་་་་་་ཀྱང་གསན། ) དཔལ་རྡོ་རྗེ་གདན་བཞི་པ་ལ་བྷ་ཝ་པའི་འགྲེལ་པ་ ¡Ã པདྨ་ཅན་ཞེས་བྱ་བ་ ( ¡¶ ཞ ¡·¡¶ ལུ ¡· - པདྨ་ཅན་ཞེས་བྱ་བ་ ) ཡན་ལག་དང་བཅས་པ་རྣམས་ཀྱང་གསན། མཧཱ་མཱ་ཡའི་འགྲེལ་པ་ལུགས་གཉིས་ཡན་ལག་དང་བཅས་པ་རྣམས་ཀྱང་གསན།

དཔལ་རྡོ་རྗེ་བདུད་རྩི་འབྱུང་བ་ཞེས་བྱ་བའི་རྒྱུད་དང་འགྲེལ་པ་ཡན་ལག་དང་བཅས་པ་རྣམས་ཀྱང་གསན། སེམས་འཛིན་བརྒྱད་ཅུ་པ་ལ་སོགས་པའི་མན་ངག་དུ་མ་རྣམས་ཀྱང་གསན་ཅིང་ཁོང་དུ་ཆུད་པར་བྱས་པ་ཡིན་ནོ། །བལ་པོའི་པཎྜི་ཏ་པདྨ་ཤྲཱི་ཞེས་བྱ་བ་ལ་མཚན་ཡང་དག་པར་བརྗོད་པའི་དུས་ཀྱི་འཁོར་ལོའི་ལུགས་སུ་བཀྲལ་བ་དང་མན་ངག་དུ་མ་ནོས་པའོ། །རྒྱ་གར་གྱི་རྣལ་འབྱོར་པ་བྷ་དྲ་རཱ་ཧུ་ལ་ཞེས་བྱ་བ་ལ་མན་ངག་གི་སྒོ་དུ་མ་ཡང་ནོས་སོ ༑ ༑ བལ་པོའི་པཎྜི་ཏ་ཛྙཱ་ན་བཛྲ་ཞེས་བྱ་བ་ལ་རྡོ་རྗེ་རྣལ་འབྱོར་མའི་ཆོས་དུ་མ་ཡང་ཐུགས་སུ་ཆུད་པར་མཛད་པ་ཡིན་ནོ། །བླ་མ་གོང་མ་དེ་དག་ལས་རྡོ་རྗེ་ཐེག་པ་ནོས་པ་གང་ཡིན་པ་དེ་དག་གི་རྗེས་སུ་བཟླས་པའི་ལུང་དང༌། སེམས་བསྐྱེད་དང་ ༑ རིག་པ་གཏད་པའི་ཆོ་ག་དང༌། རྒྱུད་སྡེ་བཞིའི་དབང་བསྐུར་བ་དང༌། བྱིན་གྱིས་བརླབ་པ་དང་བཅས་ ¡Ã སྒྲུབ་པའི་ལུང་དང༌། ( ¡¶ ཞ ¡·¡¶ ལུ ¡· པ་དང༌། སྒྲུབ་པའི་རྗེས་སུ་གནང་བ་དང༌། བཤད་པའི་ལུགས་དང༌། ) ¡Ã རྗེས་སུ་གནང་བའི་ལུང་དང་བཅས་པ་རྣམས་ ( ¡¶ ཞ ¡· སེམས་བསྐྱེད་དང་བཅས་པ་དང༌། ¡¶ ལུ ¡· - རྗེས་སུ་་་་་་་པ་རྣམས་ ) བརྒྱུད་པ་སོ་སོའི་ཆོ་ག་མ་འདྲེས་ཤིང་གང་གི་ཡང་ཡན་ལག་མ་ཚང་བ་མེད་པའི་ཆོ་ག་ཐམས་ཅད་ནོས་ཤིང་ཐུགས་སུ་ཆུད་པར་བྱས་ ¡Ã ནས། ( ¡¶ ཞ ¡·¡¶ ལུ ¡· པ་ཡིན་ནོ། ། ) ¡Ã སྐལ་བ་དང་འཚམ་པའི་འགྲོ་བ་རྣམས་རྗེས་སུ་འཛིན་པར་མཛད་པ་ཡིན་ནོ། ། ( ¡¶ ཞ ¡·¡¶ ལུ ¡· - སྐལ་བ་དང་་་་་་་ཡིན་ནོ། ། ) གསང་སྔགས་རྡོ་རྗེ་ཐེག་པའི་སྒོ་ནས་ཏིང་ངེ་འཛིན་དང༌། རྫུ་འཕྲུལ་ལ་སོགས་པའི་སྒོ་ནས་ཡོན་ཏན་གྱི་ཚོགས་བསམ་གྱིས་མི་ཁྱབ་པ་མངའ་ཡང༌། འདིར་རེ་ཞིག་བརྗོད་པར་མི་བྱའོ། །དེ་ལྟ་ནའང་མང་དུ་བརྗོད་པས་ཅི་ཞིག་བྱ། འདིས་ནི་འཕགས་པ་འཇམ་དཔལ་གྱི་ཞལ་མངོན་དུ་མཛད་དོ། །རྒྱུད་དང་ ༑ མདོ་དང༌། མན་ངག་དུ་མ་གསན་ཅིང་ ¡Ã ཐུགས་སུ་ཆུད་ནས་ ( ¡¶ ཞ ¡· ¡¶ ལུ ¡· - ཐུགས་སུ་ཆུད་ནས་ ) སེམས་ཅན་རྣམས་ལ་ཇི་ལྟར་རིགས་པར་སྟོན་པ་ཡིན་ནོ།།

ཞེས་ཡིད་ཆེས་པའི་མི་ཞབས་དྲུང་དུ་ ¡Ã ཡུན་རིང་དུ་ ( ¡¶ ལུ ¡· - ཡུན་རིང་དུ་ ) བསྡད་པ་རྣམས་ཀྱིས་གཏམ་ཡང་དང་ཡང་དུ་ཐོས་ཤིང་ཡུན་རིང་དུ་ཞབས་དྲུང་དུ་བསྡད་ནས ༑ ངེས་པའི་ཤེས་པ་ལན་མང་དུ་སྐྱེས་པ་དང༌། ¡Ã རྒྱུ་མཚན་གཞན་ ( ¡¶ ཞ ¡·¡¶ ལུ ¡· - རྒྱུ་མཚན་གཞན་ ) ཇི་ལྟར་གསུངས་པའི་ཆོས་ཐམས་ཅད་ལ་གཞུང་དང༌། ཡི་གེ་མི་འཛིན་པར་ཐུགས་ལས་འབྱུང་ཞིང༌། བསྙེལ་བ་མི་མངའ་བའི་ཕྱིར་ཤིན་ཏུ་ཡིད་ཆེས་པའི་གནས་སུ་རིག་པར་བྱའོ། །རྗེ་བཙུན་འཇམ་དཔལ་ལས་ཆོས་གསན་པ་འདི་ནི་སྐྱེ་བོ་ཕལ་ཆེར་ལ་གྲགས་པའི་ཕྱིར་བྲིས་པ་ཡིན་མོད་ཀྱི། སླར་ཡང་ཡིད་ཆེས་ཤིང་ངོ་མཚར་ཆེ་བའི་ལོ་རྒྱུས་གཉིས་ཡོད་མོད་ཀྱི། སྐབས་མ་ཡིན་པའི་ཕྱིར་རེ་ཞིག་བསྟན་པར་མི་བྱའོ། །དེ་ལྟར་གདུལ་བྱའི་སྐྱེ་བོ་ཕལ་མོ་ཆེ་དང་མཐུན་པར་གནང་བའི་ཕ་རོལ་ཏུ་ཕྱིན་པ་དྲུག་དང་ལྡན་ཞིང་ལམ་རིམ་པ་གཉིས་ཀྱི་མཛེས་པར་བྱས་ནས། བསྡུ་བའི་དངོས་པོ་བཞིས་སེམས་ཅན་གྱི་དོན་དགུང་ལོ་དྲུག་ཅུ་རྩ་བདུན་གྱི་བར་དུ་མཛད་པ་ཡིན་ནོ། །དེ་ནས་ཡང་རྟག་འཛིན་གྱི་སེམས་ཅན་གཞུག་པའི་ཕྱིར། སྟག་གི་ལོ་ཐ་སྐར་གྱི་ཟླ་བ་དཀར་པོའི་ཚེས་བཅུ་བཞིའི་ཚེ། དཔའ་བོ་དང༌། རྣལ་འབྱོར་མའི་ཚོགས་ཀྱིས་བསུས་ནས། སྐྱེ་བོ་ཐམས་ཅད་ཀྱི་མཐུན་པར་སྣང་བ་རོལ་མོའི་སྒྲ་དང༌། དྲི་ཞིམ་པོའི་ཚོགས་དང༌། འཇའ་ཚོན་གྱི་འོད་ཀྱིས་གང་བར་བྱས་ནས། སྤྲུལ་པའི་སྐུ་བཞིའི་རྣམ་པས་གཅིག་ནི་བདེ་བ་ཅན་དུ་གཤེགས། གཉིས་པ་ནི་པོ་ཏ་ལའི་རིའི་རྩེ་མོར་གཤེགས། གསུམ་པ་ནི་ཨོ་རྒྱན་དུ་གཤེགས། ངོ་བོ་ཉིད་བཞི་པ་ནི་བྱང་ཕྱོགས་ཀྱི་འཇིག་རྟེན་གྱི་ཁམས་གསེར་གྱི་མདོག་ཅན་དུ་གཤེགས་སོ། །ཞེས་སྤྱན་སྔ་ན་གནས་པ་ཕལ་ཆེར་གྱིས་གསལ་བར་རྟོགས་པ་ཡིན་ནོ། །གང་གི་ཚེ་པུར་ཞུགས་ལ་བཞེན་པའི་ཚེ། སྤྱན་སྔ་ན་བཞུགས་པ་ཐམས་ཅད་ལའང་ཡིད་མི་བདེ་བ་མེད་པ་དང༌། ཏིང་ངེ་འཛིན་དང་ལྡན་ཅིང༌། ཞལ་བཞི་པ་ནི་ཀུན་གྱིས་ལེགས་པར་རྟོགས་ཤིང་ཡིད་ཆེས་པར་མཐོང་ལ།

ཁ་ཅིག་གིས་ནི་ཞལ་བརྒྱད་པར་མཐོང་ཞེས་ཟེར་བའི་གང་ཟག་གསུམ་དང༌། གཏམ་གྱི་ལོ་རྒྱུས་ཞིབ་ཏུ་བྱའོ། །ལོ་རྒྱུས་རྒྱ་ཆེན་པོ་དག་བསྒྲགས་པར་ག་ལ་ནུས། འདི་ཙམ་ཞིག་བསྒྲགས་པར་བྱས་པ་ཡིན་ནོ། །གསང་སྔགས་འཛིན་པ་གྲགས་པ་རྒྱལ་མཚན་ལ། །རྟག་སྡེ་རི་ཕུག་དགོན་པའི་དགེ་སློང་མཆོག། རྡོ་རྗེ་འཛིན་པ་བྱང་ཆུབ་ཤེས་རབ་ཀྱིས། །མང་དུ་གསོལ་བ་བཏབ་ངོར་གུས་བྲིས་ལས ༑ ༑ བྱུང་བའི་དགེ་བའི་རྩ་བ་གང་ཐོབ་པས། །འགྲོ་བ་འདི་ཀུན་བླ་མ་ཆེན་པོ་ཡིས ༑ ༑ ངེས་པར་བཟུང་ནས་རྡོ་རྗེ་འཆང་བ་ཡི། །ཞབས་ཀྱི་པདྨོ་སྤྱི་བོས་ལེན་པར་ཤོག །བླ་མ་ཆེན་པོའི་སྐུ་ཆེ་བའི་ལོ་རྒྱུས་ངེས་པར་བསྒྲགས་པ་འདི་ཡོངས་སུ་རྫོགས་སོ།། །།༈ ཕ་རོལ་ཏུ་ཕྱིན་པ་དྲུག་གི་སྙིང་པོའི་གཟུངས། །ན་མོ་དྷརྨཱ་ཀཱ་ཡ། སཾ་བྷོ་ག་ཀཱ་ཡ། ནིར་མ་ན་ཀཱ་ཡ། ཏདྱ་ཐཱ། དཱ་ན་པཱ་ར་མི་ཏ། ཤཱི་ལ་པཱ་ར་མི་ཏ། ཀྵཱནྟི་པཱ་ཏ་མི་ཏ། བཱིརྱ་པཱ་ར་མི་ཏ། དྷྱ་ན་པཱ་ར་མི་ཏ། པྲ་ཛྙཱ་པཱ་ར་མི་ཏ། སརྦ་དྷརྨ་ཤཱུ་ནྱ་ཏཱ་སྭཱཧཱ།། །། ༄༅། །བླ་མ་བསྟེན་པའི་ཐབས་ཤློ་ཀ་ལྔ་བཅུ་པའི་གསལ་བྱེད་བཞུགས་སོ། ། ༄༅། །བླ་མ་དམ་པའི་ཞབས་ལ་ཕྱག་འཚལ་ལོ། །རྗེ་བཙུན་བླ་མའི་ཚོགས་ལ་གུས་པ་ཡིས། །ཐལ་མོ་སྤྱི་བོར་སྦྱར་ནས་ཞབས་པད་ལ། །གུས་པས་ཕྱག་བྱས་ནས་ནི་བླ་མ་ཉིད། །མཉེས་བྱའི་གཞུང་འདི་བདག་གིས་གསལ་བར་བགྱི ༑ ༑ དེ་ལ་སྤྱིར་ཆོས་ ( ¡¶ ཞ ¡· + ཀྱི་ཚུལ་ ) གསུམ་སྟེ། བདེན་པ་བཞིའི་ཆོས་ཀྱི་ཚུལ་དང་ ༑ ཕ་རོལ་ཏུ་ཕྱིན་པའི་ཚུལ་དང༌། གསང་སྔགས་ཀྱི་ཚུལ་ལོ། །དེ་ལ་དང་པོ་ནི་ཉན་ཐོས་དང་རང་སངས་རྒྱས་ཀྱི་བདེན་པ་བཞི་དང༌། རྟེན་འབྲེལ་བཅུ་གཉིས་ལ་ལམ་དུ་བྱེད་པའོ། །གཉིས་པ་ནི་འཁོར་བ་ལས་སྐྱོ་བ་བསྐྱེད་པས་དེ་ལ་སྐྱབས་འགྲོ་སྐྱེ། ཡང་བླ་ན་མེད་པའི་བྱང་ཆུབ་ལ་འདོད་པ་སྐྱེས་པས་སེམས་བསྐྱེད་པ་སྐྱེ། དེ་སྔོན་དུ་སོང་བས་ཕ་རོལ་ཏུ་ཕྱིན་པ་བཅུ་ཉམས་སུ་ལེན་པ་ནི་ཕ་རོལ་ཏུ་ཕྱིན་པའི་ ¡Ã ཆོས་ཀྱི་ ( ¡¶ ཞ ¡· - ཆོས་ཀྱི་

) ཚུལ་ལོ། །གསུམ་པ་ནི་ཚུལ་ཆེན་པོ་སྟེ་ ¡Ã རིག་པ་འཛིན་པའི་སྡེ་སྣོད་ནི་ ( ¡¶ ཞ ¡·¡¶ ལུ ¡· - རིག་པ་་་་་་་སྣོད་ནི་ ) རྣམ་སྣང་སྒྱུ་འཕྲུལ་དྲ་བ་ལས་ཀྱང་ ༑ ཁྱོད་ནི་ཚུལ་ཆེན་སྣོད་ཡིན་ཏེ། །ཞེས་གསུངས་ཏེ་དེས་སོ། །ཡང་དཔལ་ནཱ་རོ་པས་གཉིས་སུ་གསུངས་ཏེ། ཕ་རོལ་ཏུ་ཕྱིན་པའི་སྡེ་སྣོད་དང༌། རིག་པ་འཛིན་པའི་སྡེ་སྣོད་དོ། །དེ་ལ་ཕ་རོལ་ཏུ་ཕྱིན་པའི་སྡེ་སྣོད་ནི་ཉན་ཐོས་དང་རང་སངས་རྒྱས་དང་བྱང་ཆུབ་སེམས་དཔའ་སྐྱབས་སུ་འགྲོ་བ་དང་སེམས་བསྐྱེད་པ་སྔོན་དུ་སོང་ནས་ཕ་རོལ་ཏུ་ཕྱིན་པ་དྲུག་དང་བཅུ་ཉམས་སུ་ལེན་པའོ། །རིག་པ་འཛིན་པའི་སྡེ་སྣོད་ནི། དཀྱིལ་འཁོར་དུ་ཞུགས་ཏེ་མེ་ཏོག་དོར་བ་ལྷ་གང་ལ་ཕོག་པ་དེའི་རིག་པ་བྱིན་པ་རིག་པ་ཡིན་ལ་དེ་ཕྱིས་ཀྱང་ཉམས་སུ་ལེན་པས་འཛིན་པ་དེ་ལྟ་བུ་སྟོན་པའི་གཞུང་རྣམས་ཀྱང་རིག་པ་འཛིན་པའི་སྡེ་སྣོད་དོ། །དེ་ལྟ་བུ་དེ་ལ་གཞུང་གསུམ་དུ་གནས་ཏེ། འབྲས་བུ་སྟོན་པའི་གཞུང༌། མངོན་པར་རྟོགས་པ་སྟོན་པའི་གཞུང་ ༑ བསྲུང་བྱ་སྟོན་པའི་གཞུང་ངོ༌། །དེ་ལ་གཉིས། ཁྱད་པར་གྱི་བསྲུང་བྱ་བླ་མ་ལྔ་བཅུ་པ། སྤྱིའི་བསྲུང་བྱ་སྟོན་པ་རྩ་ལྟུང་

¡Ã བཅུ་བཞི་པའོ ( ¡¶ ཞ ¡·¡¶ ལུ ¡· ངོ་ ) ། ། མདོར་ན་བསྲུང་བྱ་དེ་རང་གིས་ཅི་བྱེད་སྙམ་པ་ལ། དངོས་གྲུབ་ཀྱི་རྒྱུ་རྐྱེན་བྱེད་དེ། དེ་ཡང་རྒྱུ་རྐྱེན་མ་ཚོགས་པར་ནི་དངོས་གྲུབ་མི་འབྱུང་བའི་ཕྱིར་རོ། །དེ་ཡང་རྒྱུ་རྐྱེན་གསུམ་དང་ལྡན་དགོས་ཏེ། དཔེར་ན་སྟོད་ན་གཅོང་རོང་མེད་པ་སྨད་ན་ཚ་སྒོ་མེད་པའི་ཞིང་དེ་ལ་རྒྱུ་ས་བོན་ལྟ་བུ་དང༌། རྐྱེན་ཆུ་ལུད་ལྟ་བུ་འཛོམ་ན་མྱུ་གུ་འབྱུང་བའོ ༑ ༑ ཡང་ཐབས་དང་ཤེས་རབ་གཏན་ལ་དབབ་པ་གྲུབ་པ་ལས། མེ་ཤེལ་གས་ཆག་ལ་སོགས་པའི་སྐྱོན་མེད་པ། བར་སྣང་སྒྲིབ་གཡོགས་དང་བྲལ་བ། ཉི་མ་གཟས་མ་ཟིན་པ་གསུམ་འཛོམ་ན་མེ་འབྱུང་ངོ༌། །ཡང་ཆུ་ཤེལ་སྐྱོན་མེད་པ། བར་སྣང་སྒྲིབ་གཡོགས་མེད་པ། ཟླ་བ་གཟས་མ་ཟིན་པ་གསུམ་འཛོམ་ན་ཆུ་འབྱུང་སྟེ། དེ་དང་འདྲ་བར་བདག་གི་རྐྱེན་དམ་ཚིག་དང་སྡོམ་པ་དང་ལྡན་པ། ཐབས་ ( ¡¶ ཞ ¡· - ཐབས་ ) རྒྱུད་ཀྱི་རྐྱེན་སངས་རྒྱས་ཀྱིས་གསུངས་པའི་རྒྱུད་ལས་འབྱུང་བ ༑ བླ་མའི་རྐྱེན་གདམས་ངག་དང་ལྡན་པ་གསུམ་འཛོམ་ན་དངོས་གྲུབ་ངེས་པར་འབྱུང་བར་འགྱུར་རོ། །དེ་ལ་བླ་མ་ལྔ་བཅུ་པ་དང་རྩ་བའི་ལྟུང་བ་ནི་བདག་གི་རྐྱེན་ཏེ་དམ་ཚིག་མི་ཉམས་ཤིང་དམ་ཚིག་དང་ལྡན་པར་བྱེད་པ་སྟེ། འདི་བཤད་པའི་དགོས་པ་ཡང་དེའོ། །མཚན་ནི་བླ་མ་ལྔ་བཅུ་པ་ཞེས་བྱ་བ་གཞུང་འདིར་བླ་མ་མཉེས་པར་བྱེད་པའི་ཐབས་ ཤློ ་ཀ་ལྔ་བཅུ་ཡོད་པས་སོ། །དེ་ལ་བླ་མ་ལྔ་བཅུ་པ་འདི་ལ་སྤྱི་དོན་ལྔས་བསྟན་ཏེ། གཞུང་རྩོམ་པའི་གང་ཟག་གང་གིས་བརྩམས་པ་དང་ ༑ རྒྱུད་གང་ལ་བརྟེན་ཏེ་བརྩམས་པ། དགོས་པ་གང་གི་དོན་དུ་བརྩམས་པ། འདི་བཤད་པའི་དུས་ནམ་ཡིན་པ། བསྡུས་པའི་དོན་དུ་བསྟན་པའཽ། །དེ་ལ་རྩོམ་པའི་སློབ་དཔོན་ནི། བྷ་ཝི་ལྷ་ཞེས་གྲགས་པ་ཡིན་ཏེ། དེའི་རིགས་ནི་རྒྱལ་པོ་ཟླ་བའི་རིགས་ཡིན་ཏེ་ ¡Ã རྒྱལ་སྲིད་སྤངས་ནས་ ( ¡¶ ཞ ¡·¡¶ ལུ ¡· - རྒྱལ་སྲིད་སྤངས་ནས་ ) དཔལ་ནཱ་ལེནྡྲའི་གཙུག་ལག་ཁང་ན་རབ་ཏུ་བྱུང་སྟེ། བླ་མ་ཛེ་ཏཱ་རི་དང་ནོར་བཟང་ཞེས་བྱ་བ་ཡིན་ཏེ།

པཎྜི་ཏ་ཆེན་པོར་གྱུར་ཀྱང་པ་ཏྲ་མ་ཐོབ་པས་གཙུག་ལག་ཁང་ན་པནྜི་ཏ་རྣམས་ལ་རྩོད་པ་མཛད་ཅིང་ཤར་ཕྱོགས་བྷཾ་ག་ལར་གཤེགས་སོ། ། ¡Ã ཁ་ཅིག་ནི་དང་པོ་ཕྱི་རོལ་པའི་པཎྜི་ཏ་མཁས་པ་ཡིན་ཞེས་ཀྱང་གྲགས་སོ། །བྷཾ་ག་ལ་ ( ¡¶ ཞ ¡·¡¶ ལུ ¡· - ཁ་ཅིག་་་་་་་ག་ལ་ ) དེ་དང་ཉེ་བ་ན་ཙནྡྲ་གོ་མིས་བཞེངས་པའི་གླིང་གི་སྒྲོལ་མ་ཞེས་བྱ་བ་བྱེ་མ་ལས་བྱས་པ་དེ་ལ་མཆོད་པ་ལ་བྱོན་པས། འཛམ་བུའི་གླིང་དང་ཉེ་བ་ན་ཙུ་ཏའི་གླིང་ཞེས་བྱ་བ་དབང་ཕྱུག་ནགས་ཚལ་གྱི་དུར་ཁྲོད་ཅེས་ཀྱང་བྱ་ཟེར་བ་དེའི་མི་རྐང་པ་གཅིག་ལས་མེད་དེ། མི་གཉིས་གཉིས་གཤིབས་ནས་འཕྲུལ་འཁོར་གྱིས་འགྲོ་བ་དེའི་མིས་གཟིངས་བཏང་ནས་བྱུང་བས་སློབ་དཔོན་འཛམ་བུའི་གླིང་གི་མི་རྐང་པ་གཉིས་པ་ངོ་མཚར་ཆེ་བས་ཁྱེར་རོ། །དེ་ནས་སློབ་དཔོན་ཉིད་སྒྲུབ་པ་མཛད་ཀྱིན་བཞུགས་མོད་ཀྱང༌། གླིང་དེ་ན་ཆོས་མེད་པས་རང་གི་ཡུལ་དུ་ཕྱིན་ན་འགྲོ་བ་ལ་ཕན་གདགས་པ་ཡིན་པ་ལ་ང་ལ་འགྲོ་བའི་ཐབས་མེད་སྙམ་ནས་སྒྲོལ་མ་ལ་བསྟོད་པ་བྱེད་ཅིང་གསོལ་བ་བཏབ་པས། ནུབ་ཅིག་རྨི་ལམ་ན་ཡུལ་ཡིད་ལ་གྱིས་ལ་འགྲོ་འདོད་པའི་བསམ་པས་ཡུལ་དུ་མགོ་སྟོན་ལ་གཉིད་ལོག་ཅིག་གསུངས་ནས་དེ་ལྟར་མཛད་པས་གཉིད་སད་ཙ་ན་རྒྱ་མཚོའི་ཕར་འགྲམ་ན་བསྐྱལ་ནས་འདུག་སྟེ། སློབ་དཔོན་གྱིས་ནཱ་ལེནྡྲར་བྱོན་ཙ་ན་པཎྜི་ཏ་རྒན་པོ་རྣམས་ནི་འདས། སྔར་ཀློག་སློབ་པ་རྣམས་ནི་ཡོངས་སུ་རྫོགས་ པའི་པཎྜི་ཏར་གྱུར་ཏེ་ངས་གཞན་དོན་བྱ་བའི་དུས་འདས་སྙམ་སྟེ། ཐུགས་ཁྲོས་ཏེ་བདེ་མཆོག་ ( ¡¶ ཞ ¡·¡¶ ལུ ¡· + རྩ་བའི་རྒྱུད་ ) ལེའུ་བཞི་བཅུ་བདུན་པའི་ཡི་གེ་བདུན་པའི་སྔགས་ཀྱིས་ས་གཡོ་བའི་འཕྲུལ་འཁོར་བཅས་ཏེ་སྒྱོགས་སུ་འཕངས་ནས་ས་གཡོར་བཅུག་པས་སློབ་དཔོན་ཉིད་ཀྱི་བྲང་ཁང་ཡང་ཞིག ཁང་པ་གཞན་ཡང་ཞིག ཙུ་ཏའི་གླིང་གི་དུད་འགྲོ་དང་མི་ཐམས་ཅད་ཤིར་བཅུག་བརླག་པར་བྱས་པས ༑ ཡང་སྒྲོལ་མས་རྨི་ལམ་དུ་ལུང་བསྟན་ཏེ། ཐེག་པ་ཆེན་པོ་པ་བྱ་བ་སེམས་ཅན་ལ་ཕན་འདོགས་པ་ཡིན་པ་ལ་ཁྱོད་ཀྱི་སེམས་ཅན་མང་པོ་བསད་པས་ཁྱོད་ཀྱི་རྒྱུད་ལ་སེམས་ཅན་ལ་བྱམས་པ་སྤོང་བའི་སྡིག་པ་ཡོད་པས་ཁྱོད་བཤགས་པ་གྱིས་ཞེས་གསུངས་པས་སློབ་དཔོན་གྱི་ཐུགས་དགོངས་ལ།

རྒྱ་ནག་རི་བོ་རྩེ་ལྔར་འཕགས་པ་འཇམ་དཔལ་བཞུགས་པའི་སྤྱན་སྔར་ཕྱིན་ལ་སྡིག་པ་བཤགས་དགོས་སྙམ་ནས་ཡོད་ཙ་ན། ཡང་སྒྲོལ་མས་དེས་ཁྱོད་ཀྱི་སྡིག་པ་མི་འདགས་པས་རྡོ་རྗེ་ཐེག་པ་ལ་འཇུག་པའི་ལས་དང་པོ་པའི་དོན་དུ་རྩ་ལྟུང་དང་བླ་མ་ལྔ་བཅུ་པ་རྩོམས ༑ རྒྱུད་སྡེ་མང་པོ་ལ་འགྲེལ་པ་རྩོམས་ཞེས་ལུང་བསྟན་ཏོ། །དེ་ནས་སློབ་དཔོན་གྱིས་བླ་མ་ལ་བརྙས་པ་སྤང་ཞིང་གུས་པར་བྱ་བའི་ཕྱིར་བླ་མ་ལྔ་བཅུ་པ། རིགས་ལྔའི་དམ་ཚིག་མི་ཉམས་པར་བྱ་བའི་དོན་དུ་རྩ་ལྟུང་བརྩམས་སོ། །ཕྱག་ན་རྡོ་རྗེ་དབང་བསྐུར་བ་དང༌། ལེགས་པར་གྲུབ་པ་དང༌། རྣམ་སྣང་མངོན་པར་བྱང་ཆུབ་པ་དང༌། སངས་རྒྱས་མཉམ་སྦྱོར་དང༌། གདན་བཞི་དང༌། རྡོ་རྗེ་མཁའ་འགྲོ་དང་ ༑ དགེས་པ་རྡོ་རྗེ་དང༌། བདེ་མཆོག་འཁོར་ལོ་རྣམས་ལ་འགྲེལ་པ་མཛད་དོ ༑ ༑ དེ་ལྟ་བུའི་སློབ་དཔོན་དེ་ལ་ལྷ་གསུམ་པར་ཡང་གྲགས་ཏེ། ཕྱག་རྒྱ་ཆེན་པོ་སྒྲུབ་པའི་ལྷ་བདེ་མཆོག ཕྱིའི་བར་ཆད་སེལ་བ་སྒྲོལ་མ། ནང་གི་བར་ཆད་སེལ་བ་མི་གཡོ་བའོ། །ཡང་འདི་དང་འཇམ་དཔལ་གྲགས་པ་གཉིས་ལ་མང་དུ་ཐོས་པ་ཅན་ཞེས་ཀྱང་གྲགས་སོ། །དེ་ནི་རྩོམ་པ་པོའི་གང་ཟག་གོ །གཉིས་པ་རྒྱུད་གང་ལ་བརྟེན་ཏེ་དེ་བརྩམས་ན། རྣམ་སྣང་སྒྱུ་འཕྲུལ་དྲ་བ་དང༌། རྡོ་རྗེ་གཙུག་ཏོར་དང་ ༑ གཤིན་རྗེ་གཤེད་དགྲ་ནག་པོའི་རྒྱུད་དང༌། དཔལ་མཆོག་དང་པོ་དང༌། རྣལ་འབྱོར་བླ་ན་མེད་པ་གསང་བ་འདུས་པ་དང༌། རྡོ་རྗེ་གུར་རྣམས་ལ་བརྟེན་ཏེ་བརྩམས་སོ། །གསུམ་པ་དགོས་པ་གང་གི་དོན་དུ་བརྩམས་པ་ནི། རྗེ་མྱུ་གུ་ལུང་པས་དངོས་གྲུབ་ཐམས་ཅད་ཀྱི་རྩ་བ་བླ་མ་ཡིན་པས་དེ་ལ་བརྙས་པ་སྤོང་ཞིང་མཉེས་པར་བྱ་བའི་དོན་དུ་བརྩམ་པར་བཞེད་དོ། །སློབ་དཔོན་ཡན་ལག་མེད་པའི་རྡོ་རྗེ་ནི་བདག་ཉིད་ཀྱི་ཆ་རྐྱེན་མ་ཚང་བ་མེད་པར་བྱ་བའི་དོན་དུ་བརྩམས་པར་འདོད་དོ། །གུང་ཐང་པའི་བཞེད་པས་ནཱ་རོ་པ་ནི་སློབ་དཔོན་དང་སློབ་མ་གཉིས་འབྲེལ་བ་བརྟག་པའི་ཆེད་དུ་བརྩམས་པ་ཡིན་ཏེ།

དེའང་འདི་ཉིད་ལས། བླ་མ་དང་ནི་སློབ་མ་དག །མཚུངས་པར་དམ་ཚིག་ཉམས་འགྱུར་བས། །དཔའ་བོས་དང་པོར་སློབ་དཔོན་དང༌། །སློབ་མའི་འབྲཻལ་བ་བརྟག་པར་བྱ། །ཞེས་གསུངས་པས་ཤེས་སོ། །བཞི་པ་བཤད་པའི་དུས་ནི། རྗེ་འབྲོག་མིའི་བཞེད་པས་སྟ་གོན་གྱི་ནུབ་མོ་སློབ་མ་སྐྱབས་འགྲོ་དང་སེམས་བསྐྱེད་བྱས་ནས། སློབ་མ་ལྷག་གནས་རྫོགས་པའི་ནངས་པར་འཆད་པ་ཡིན་ཏེ། དེའང་འདི་ཉིད་ལས། བསམ་པ་དག་པའི་སློབ་མ་ནི། །དཀོན་མཆོག་གསུམ་ལ་སྐྱབས་སོང་ནས། །བླ་མའི་རྗེས་སུ་འཇུག་པ་ནི། ཁ་ཏོན་བྱ་བར་སྦྱིན་པར་བྱ། །ཞེས་གསུངས་པས་སོ། །ནཱ་རོ་པའི་དགོངས་པ་དང་གུང་ཐང་པའི་བཞེད་པས་སློབ་དཔོན་དང༌། སློབ་མ་འབྲེལ་བ་བྱེད་པའི་ཐོག་མ་ཁོ་ནར་འདི་འཆད་པ་ཡིན་ཏེ། དེའང་སློབ་དཔོན་ལ་དབང་བསྐུར་བ་དང་ཆོས་ཞུ་བའི་དུས་སུ་ཁྱོད་ཀྱིས་སོ་སོར་ཐར་པ་དང་བྱང་ཆུབ་སེམས་དཔའི་སྡོམ་པ་ལ་སྔར་བསྙེན་ཅིང་སླར་ཡང་བསྙེན་པར་སྤྲོའམ་ཞེས་དྲི་སྟེ། དེས་སྔར་བསྙེན་པ་སླར་ཡང་བསྙེན་པར་སྤྲོ་ཞེས་ཟེར་ན་བླ་མ་ལྔ་བཅུ་པ་བཤད་ལ་ཕན་ཚུན་དུ་འབྲེལ་བ་བརྟག སྔར་མ་བསྙེན་སླར་བསྙེན་པར་སྤྲོ་ཟེར་ན་ཕྱིས་སྐྱབས་འགྲོ་སེམས་བསྐྱེད་བྱས་ལ་འདི་བཤད། དེ་ལ་ཕན་ཚུན་དུ་བརྟག་པ་ཡིན་ཏེ ༑ དེའང་འདི་ཉིད་ལས། བསམ་པ་དག་པའི་སློབ་མ་ཞེས་པ་ལ་སོགས་པས་ཤེས་པར་ནུས་སོ། །ད་ནི་ ¡Ã ལྔ་པ་ ( ¡¶ ཞ ¡·¡¶ ལུ ¡· - ལྔ་པ་ ) དེ་ལྟ་བུའི་ཆོས་དེའི་བསྡུས་པའི་དོན་བརྗོད་པར་བྱ་སྟེ། དེ་ལ་སྤྱི་དོན་གསུམ་དུ་གནས་ཏེ། ཀླད་ཀྱི་དོན་ཕྱག་འཚལ་ཞིང་བཤད་པར་དམ་བཅའ་བ་དང༌། གཞུང་གི་དོན་དང༌། མཇུག་དགེ་བའི་རྩ་བ་བསྔོ་བའོ། །དང་པོ་ལ་གཉིས། ཕྱག་འཚལ་བ་དང༌། བཤད་པར་དམ་བཅའ་བའོ། །གཞུང་གི་དོན་ལ་བརྒྱད། སྤྱིར་འགྲོ་སངས་རྒྱས་ཀྱིས་ཀྱང་བླ་མར་བཀུར་བ་དང༌། ཆོས་ཞུ་བའི་སྔོན་དུ་བསྙེན་བཀུར་བའི་ཐབས་བསྟན་པ་དང༌། བསྙེན་བཀུར་བ་ཡུལ་དང་ཡུལ་ཅན་བརྟགས་པས་འཐད་པ་དང་བཅས་པ་དང༌། བླ་མ་བསྟེན་པའི་ཚད་འཐད་པ་དང་བཅས་པ་དང༌།

གནས་སྐབས་ཀྱི་བྱེ་བྲག་གིས་བྱ་བ་དང་བྱ་བ་མ་ཡིན་པ་བརྟགས་ཏེ་དོར་བ་དང༌། གཞན་སྤྱོད་པ་ལ་གནས་པ་བཟློག་པ་དང༌། དེ་ལྟ་བུའི་བྱ་བ་རྣམས་ལ་ཉེས་པ་མེད་པའི་གནས་སྐབས་དང་ ༑ དེ་དག་གི་དོན་བསྡུས་ཏེ་བསྟན་པའོ། །གཉིས་པ་ལ་གཉིས། བསྙེན་བཀུར་བའི་ཐབས་མདོར་བསྟན་པ་དང༌། ཐབས་ཀྱི་བྱེ་བྲག་གཞན་ནོ། །གསུམ་པ་ལ་གཉིས། མཚན་ཉིད་བརྟག་པའི་འཐད་པ་དང༌། མཚན་ཉིད་དངོས་སོ། །དེ་ལ་གཉིས། ཐུན་མོང་གི་མཚན་ཉིད་དང༌། ཁྱད་པར་གྱི་མཚན་ཉིད་དོ། །དང་པོ་ལ་གཉིས ༑ དགག་པའི་སྒོ་ནས་བསྟན་པ་དང༌། སྒྲུབ་པའི་སྒོ་ནས་བསྟན་པའོ། ཁྱད་པར་གྱི་མཚན་ཉིད་ལ་གསུམ། མཚན་ཉིད་དངོས་དང༌། མཚན་ཉིད་དང་ལྡན་པའི་བླ་མ་ལ་བརྙས་པའི་ཉེས་དམིགས་དང༌། གུས་པའི་ཕན་ཡོན་ནོ། །དེའི་བར་པ་ལ་གཉིས ༑ ཉེས་དམིགས་དངོས་དང༌། ཉེས་པ་ཡོད་པའི་ཕྱིར་ན་མི་བརྙས་པར་བསྟན་པའོ། །དེའི་དང་པོ་ལ་གཉིས། མཐོང་བའི་ཉེས་པ་དང༌། མ་མཐོང་བའི་ཉེས་པའོ། །བླ་མ་བསྟེན་པའི་ཚད་འཐད་པ་དང་བཅས་པ་ལ་གསུམ། བླ་མ་བསྟེན་པའི་ཚད་དངོས་འཐད་པ་དང་བཅས་པ་དང༌། བྱ་བའི་རྣམ་གྲངས་གཞན་ཕན་ཡོན་དང་བཅས་ཏེ་བསྟན་པ་དང༌། དེ་དག་གི་དོན་བསྡུས་ཏེ་བསྟན་པའི་སྒོ་ནས་ལྷ་དང་བླ་མ་ཐ་མི་དད་དུ་འདུ་ཤེས་བསྒྱུར་བར་བསྟན་པའོ། །དེའི་དང་པོ་ལ་གཉིས ༑ དངོས་དང་འཐད་པའོ། །བྱ་བའི་རྣམ་གྲངས་གཞན་བསྟན་པ་ཕན་ཡོན་དང་བཅས་པ་ལ་གཉིས། རྣམ་གྲངས་དང༌། ཕན་ཡོན་ནོ། །སྤྱི་དོན་ལྔ་པ་གནས་སྐབས་ཀྱི་བྱེ་བྲག་གིས་བྱ་བ་དང༌། བྱ་བ་མ་ཡིན་པ་བརྟགས་ཏེ་མདོར་བསྟན་པ་ལ་གསུམ། བསྒོམ་པར་མི་བྱ་བའི་དམ་ཚིག་དང༌། འདའ་བར་མི་བྱ་བའི་དམ་ཚིག་དང༌། བྱ་བ་མ་ཡིན་པ་བརྟགས་ཏེ་དོར་བར་བསྟན་པ་དངོས་སོ། །དེ་ལ་གཉིས ༑ དངོས་དང༌། བཀའ་བཞིན་དུ་བྱེད་པ་བསྟན་པའོ། །དང་པོ་ལ་གཉིས། བླ་མའི་འཁོར་དང་ལོངས་སྤྱོད་ལ་ཕོངས་པར་འཛིན་པའི་སྒོ་ནས་བླ་མ་མཉེས་པར་བྱ་བ་དང༌། སྤྱོད་ལམ་གྱིས་མཉེས་པར་བྱ་བའོ། །མཇུག་གི་དོན་ལ་གཉིས། ཆོས་བསྟན་པའི་གོ་རིམ་དང༌།

དགེ་རྩ་བསྔོ་བའོ། །བསྡུས་པའི་དོན་བསྟན་ཟིན་ཏོ ༑༑ ༑༑ ༈ དེ་ལ་འདིའི་བརྗོད་བྱ་དང༌། རྗོད་བྱེད་དང༌། དགོས་པ་དང༌། དགོས་པའི་དགོས་པ་གང་ཡིན་སྙམ་ན། བླ་མ་བསྟེན་པའི་ཐབས་ནི་བརྗོད་བྱའོ།། དེ་སྟོན་པའི་གཞུང་རྗོད་བྱེད་དོ། །བརྗོད་བྱ་རྗོད་བྱེད་ལ་རག་ལས་པ་ནི་འབྲེལ་བའོ ༑ ༑ བླ་མ་བསྟེན་པའི་ཐབས་ཤེས་ནས་དམ་ཚིག་དང་ལྡན་པར་བྱེད་པ་དགོས་པ་ཡིན་ལ། དེ་བསྟེན་པ་ལས་སངས་རྒྱས་འགྲུབ་པ་ནི་དགོས་པའི་དགོས་པ་ཡིན་ནོ ༑༑ ༑༑ ད་ནི་དཀྱུས་མ་ཉིད་ལ་འཇུག་པར་བྱ་སྟེ། དང་པོ་ཀླད་ཀྱི་དོན་བཤད་པར་བྱ་སྟེ། དགོས་པའི་དོན་དང༌། བསྡུས་པའི་དོན་དང༌། ཚིག་གི་དོན་ནོ། །དང་པོ་ལ་གཉིས ༑ གཞུང་རྩོམ་པ་མཐར་ཕྱིན་པར་འགྱུར་བ་དང༌། གཞན་འཇུག་པར་འགྱུར་བའི་དགོས་པའོ། །དེ་ལ་དང་པོ་ནི་བླ་མ་ལ་ཕྱག་འཚལ་བས་རྩོམ་པ་པོ་དང་ ༑ འཆད་པ་པོ་དང༌། ཉན་པ་པོ་ལ་བསོད་ནམས་སྐྱེ་ལ། དེས་བསོད་ནམས་མ་ཡིན་པ་ལས་ལྡོག་སྟེ་ལོག་པས་བར་ཆད་ཞི། དེས་རྩོམ་པ་འཆད་པ་ཉན་པ་མཐར་ཕྱིན་པར་འགྱུར་རོ། །གཉིས་པ་ནི་ཕྱག་འཚལ་བས་སློབ་དཔོན་བདག་ཉིད་གང་ཟག་དམ་པར་རྟོགས། དེ་ལ་བརྟེན་ནས་གཞན་འདི་ལ་འཇུག་པར་འགྱུར་བའོ ༑ ༑ དེ་ལ་གང་ཟག་དམ་པ་བྱ་བ་ལྟ་བ་རྟོགས་པ་ལ་བྱ་ལ། ལྟ་བ་ནི་གཉིས་ཏེ། ལོ་ཀ་པའི་ཡང་དག་པའི་ལྟ་བ་དང༌། འཇིག་རྟེན་ལས་འདས་པའི་ཡང་དག་པའི་ལྟ་བའོ། །དེ་ལ་དང་པོ་ནི་ལས་རྒྱུ་འབྲས་ལ་ཡིད་ཆེས་པ་སྟེ། ཉེས་པ་རྡུལ་ཕྲ་རབ་ཙམ་ལ་ཡང་འཛེམ་མོ། །རྒྱང་འཕེན་པ་ལ་སོགས་པ་ནི་ལས་རྒྱུ་འབྲས་ལ་སྐུར་པ་འདེབས་པ་ཡིན་ལ། དེས་ཕྱག་འཚལ་བ་ལ་སོགས་པ་མི་འདོད་དོ། །སློབ་དཔོན་འདི་ལོ་ཀ་པའི་ཡང་དག་པའི་ལྟ་བ་རྒྱུ་འབྲས་ལ་ཡིད་ཆེས་པ་ཅིས་ཤེས་ཤེ་ན། མཆོད་བརྗོད་བྱས་པས་ཤེས་པ་ཡིན་ཏེ། འདིར་བླ་མའི་ཞབས་ཀྱི་པདྨ་ལ་ཕྱག་བཙལ་བས་རྒྱུ་ཁྱད་པར་ཅན་ཡོད་པས་ན་འབྲས་བུ་ཁྱད་པར་ཅན་ཡོད་པར་བསྟན་པ་ལས་རྒྱུ་འབྲས་ལ་ཡིད་ཆེས་པས་འཇིག་རྟེན་པའི་ཡང་དག་པའི་ལྟ་བ་རྟོགས་པར་བསྟན་པའོ།

།ལོ་ཀ་ལས་འདས་པའི་ཡང་དག་པའི་ལྟ་བ་ནི་སྟོང་པ་དང་སྙིང་རྗེ་གཉིས་སུ་མེད་པའི་ཡེ་ཤེས་ཏེ། དེའང་དཔལ་ལྡན་ཞེས་པའི་ཚིག་དོན་གཏན་ལ་ཕབ་པས་ཤེས་སོ། །དེའི་ཕྱིར་སློབ་དཔོན་འདི་ཡང་དག་པའི་ལྟ་བ་གཉིས་རྟོགས་པས་གཞན་རྣམས་ཀྱིས་དམ་པའི་སྤྱོད་པ་དང་ལྡན་པར་རྟོགས་ནས་འདི་ལ་འཇུག་པར་འགྱུར་བའོ། །བཤད་པར་དམ་བཅའ་བའི་དགོས་པའི་དོན་ནི། བཤད་པར་དམ་བཅའ་བ་བྱས་པས་དམ་བཅའ་ཡལ་བར་མི་འདོར་བས་འདི་བརྩམས་པ་མྱུར་དུ་མཐར་ཕྱིན་པར་འགྱུར་བའོ། །བསྡུས་པའི་དོན་ནི་ཕྱག་འཚལ་བ་དང་བཤད་པར་དམ་བཅའ་བ་གཉིས་སུ་གནས་མོད་ཀྱང་དང་པོར་མཉན་པར་གྱིས་ཤེའོ། །དེའང་ཚུལ་ཇི་ལྟར་མཉན་ཞེ་ན། གུས་པས་ཞེས་པའོ། །གང་མཉན་ཞེ་ན། མདོར་བསྡུས་པ་འདིའོ། །དེའང་གང་ལས་གསུངས་ཤེ་ན། དྲི་མེད་རྒྱུད་ མང་ལས་སོ། །དེ་ཁྱོད་ཀྱིས་ཅང་ཤེས་སམ་ཞེ་ན། དེ་བསྟེན་པས་སོ། །དེ་ཡང་སྔོན་དུ་བྱ་བ་ཅི་བྱས་ནས་འཆད་ཅེ་ན། ཇི་བཞིན་བཏུད་བྱས་ཏེའོ། །གང་ལ་བཏུད་ན་ཞབས་ཀྱི་པདྨ་ལའོ། །གང་གི་ཞབས་ཀྱི་པདྨ་ལ་བཏུད་ན་བླ་མའིའོ། །དེ་རང་ ( ¡¶ ཞ ¡· - རང་ ) ལ་བཏུད་པ་ལ་དགོས་པ་ཅི་ཡོད་ཅེ་ན། དཔལ་ལྡན་རྡོ་རྗེ་སེམས་དཔའི་གནས་ཐོབ་པའི་རྒྱུར་གྱུར་པ་ཡིན་པས་སོ། །ཡང་བཤད་པ་དེ་ཁྱོད་རང་གིས་རང་བཟོ་མ་ཡིན་ནམ་ཞེ་ན། ཡང་དྲི་མེད་རྒྱུད་མང་ལས་གསུངས་ཞེས་སྦྱར་རོ ༑ ༑ འོ་ན་རྒྱུད་དུ་གསུངས་པས་ཆོག་མོད་ཟློས་སྐྱོན་ཡོད་དོ་ཞེ་ན། མདོར་བསྡུས་ཞེས་པས་ཟློས་སྐྱོན་སྤངས་པ་བསྟན་ཏོ། །ཚིག་དོན་ལ་དཔལ་ལྡན་ཞེས་པ་ནི་ཚིག་གཉིས་སམ། གཉིས་སུ་མེད་པའི་ཡེ་ཤེས་དང་ལྡན་པས་དཔལ་ལྡན་ནོ། །དེ་ཉིད་གང་ཡིན་ཞེ་ན། རྡོ་རྗེ་སེམས་དཔའ་སྟེ་རྡོ་རྗེ་ནི་སྟོང་པ་ཉིད་ཡིན་ལ། སེམས་དཔའ་ནི་དམིགས་པ་མེད་པའི་སྙིང་རྗེ་ཆེན་པོ་སྟེ། དེ་ནི་སྟོང་པ་དང་སྙིང་རྗེ་གཉིས་སུ་མེད་པའི་ཡེ་ཤེས་རྡོ་རྗེ་ལྟ་བུའི་ཏིང་ངེ་འཛིན་ཡིན་ལ། གནས་དེ་ལྟ་བུའི་གོ་འཕང་ལ་བྱའོ། །དེ་ཐོབ་པའི་རྒྱུར་གྱུར་པ་ནི་བླ་མ་དམ་པའི་གདམས་ངག་ཡིན་ལ་དེ་གང་ལ་རག་ལས་ན།

བླ་མ་ལ་རག་ལས་པས་བླ་མའི་ཞབས་ཀྱི་པདྨ་ལའོ། ། ཇི་བཞིན་བཏུད་བྱས་ནི་ཡུལ་བླ་མ་ལ་གང་ཟག་བྷ་ཝི་ ( ¡¶ ཞ ¡·¡¶ ལུ ¡· ཝ་ ) ལྷ་ལྟ་བུས། ཚུལ་ལམ་ཐབས་ལུས་ངག་ཡིད་གསུམ་གུས་པའི་སྒོ་ནས་སོ། །དེ་བསྟེན་པ་ཡིས་ཞེས་པ་ནི་བསྟེན་པས་ངེས་ཤེས་ཞེས་པའོ། །ཡང་ན་དེ་བསྟེན་པའི་ཟེར་ན་བླ་མ་དེ་བསྟེན་པའི་ཐབས་རྒྱུད་མང་པོ་ལས་འབྱུང་ཞེས་པའི་དོན་ཏོ། །དེ་ཉིད་གང་ལས་བྱུང་ན་དྲི་མ་མེད་པ་སྟེ། ཕྱི་རོལ་པ་འདོད་པའི་བསྟན་བཅོས་ལ་སོགས་པ་སྟོན་པ་དང༌། གང་ཟག་གིས་བྱས་པ་མ་ཡིན་ཏེ། ཡང་དག་པར་རྫོགས་པའི་སངས་རྒྱས་ཀྱིས་གསུངས་པར་སྒྲོ་བཏགས་དང་སྐུར་པ་བཏབ་པ་མ་ཡིན་པས་དྲི་མ་མེད་པའོ། །མང་ལས་གསུངས་པ་ནི་ཐམས་ཅད་ལས་གསུངས་ཀྱང་གཙོར་སྔར་བསྟན་པའི་རྒྱུད་ལྔ་ ( ¡¶ ལུ ¡· དྲུག་ ) པོ་ལས་སོ། །འོ་ན་རྒྱུད་འདི་ཉིད་ན་བཤད་ནས་འདུག་པས་ཁྱོད་ཀྱིས་བཤད་པ་ཟློས་སྐྱོན་ཡོད་དོ་ཞེ་ན་མ་ཡིན་ཏེ། རྒྱུད་དེ་དག་ནས་འཐོར་བ་བསྡུས་པ་དང་འཁྲུགས་པ་བསྡེབས་ཏེ་

ཤློ ་ཀ་ལྔ་བཅུར་བསྡུས་པས་མདོར་བསྡུས་ཏེ་ཟློས་སྐྱོན་སྤངས་པའོ། །དེས་ནི་དོན་དང་པོ་མཆོད་པར་བརྗོད་ཅིང་བཤད་པར་དམ་བཅའ་བ་བསྟན་ཟིན་ཏོ།། །།ད་ནི་གཞུང་གི་དོན་ལ་བརྒྱད་དུ་གནས་པའི་དང་པོ་བསྙེན་བཀུར་བའི་ཐབས་འཐད་པ་དང་བཅས་ཏེ་སྟོན་པ་ལ། དེ་ཡང༌། དབང་བསྐུར་མཆོག་ཐོབ་རྡོ་རྗེ་ཡི། །ཞེས་པ་ནས། དམ་པ་མིན་ལས་སྤང་ཞེས་པའི་བར་གྱིས་བསྟན་ཏེ། དེ་ཡང་གཉིས་སུ་གནས་པ་ལས། དང་པོར་འཐད་པ་བསྟན་པ་ནི། བླ་མ་རྣམས་མཆོག་ཏུ་བཀུར་བ་བསྟན་ཏེ། སོ་སོའི་སྐྱེ་བོ་ལྟ་ཅི་སྨོས་ཀྱི། སོ་སོ་སྐྱེ་བོའི་སློབ་དཔོན་ལ་དེ་བཞིན་གཤེགས་པས་ཀྱང་མཆོད་ཅེས་འཐད་པ་བསྟན་པའི་ཕྱིར། དབང་བསྐུར་མཆོག་ཐོབ་རྡོ་རྗེ་ཡི། །ཞེས་པ་ལ་སོགས་པ་ ཤློ ་ཀ་གཅིག་སྨོས་ཏེ། དེ་ལ་རྒྱུད་བཞིའི་དགོངས་པ་འདིར་གསུང་བར་བཞེད་དོ། །དེ་ལ་དང་པོ་བྱ་བའི་རྒྱུད་རྡོ་རྗེ་གཙུག་ཏོར་གྱི་དབང་དུ་བྱས་ན། དབང་བསྐུར་མཆོག་ཐོབ་རྡོ་རྗེ་སློབ་དཔོན་ནི་སངས་རྒྱས་མར་མེ་མཛད་ཡིན་ལ། དབང་བསྐུར་མཆོག་ནི་རྡོ་རྗེ་ལྟ་བུའི་ཏིང་ངེ་འཛིན་ཡིན་ལ། དེ་མཉེས་པས་ན་དབང་བསྐུར་མཆོག་ཐོབ་ནི་མར་མེ་མཛད་དོ། །རྡོ་རྗེ་སློབ་དཔོན་མར་མེ་མཛད་དེ་བསྐལ་པ་བཟང་པོ་འདི་ལ་སངས་རྒྱས་ ¡Ã རྣམས་ཀྱི་སློབ་དཔོན་ཡིན་ཏེ། དེ་ཡང་ ( ¡¶ ཞ ¡·¡¶ ལུ ¡· པའི་ ) ཤཱཀྱ་ཐུབ་པ་གྲོང་ཁྱེར་ཡོན་ཏན་ལྡན་པར་རྒྱལ་པོ་དཔལ་བྱིན་དུ་གྱུར་པའི་ཚེ། དེ་བཞིན་གཤེགས་པ་མར་མེ་མཛད་བྱང་ཆུབ་སེམས་དཔའ་ཟླ་མཛེས་སུ་གྱུར་པ་ལ་ཤཱཀ་ཐུབ་ཀྱིས་སེམས་བསྐྱེད་བྱས་པའི་སེམས་བསྐྱེད་པའིའང་སློབ་དཔོན་ཡིན་ལ། ཕྱིས་མར་མེ་མཛད་སངས་རྒྱས་པའི་ཚེ་ཡང་ཤཱཀ་ཐུབ་ལ་སོགས་པ་རྣམས་ཀྱི་སྟོན་པར་གྱུར་པའོ ༑ ༑ མར་མེ་མཛད་དེ་ལ་བསྐལ་པ་བཟང་པོ་འདི་ལ་སངས་རྒྱས་པའི་དེ་བཞིན་གཤེགས་པ་ཤཱཀ་ཐུབ་ལ་སོགས་པའི་གནས་ཕྱོགས་བཅུའི་འཇིག་རྟེན་གྱི་ཁམས་ན་བཞུགས་པ་རྣམས་ཀྱིས་སློབ་དཔོན་མར་མེ་མཛད་ལ་དྲིན་ལན་བསབ་བའི་ཕྱིར་དུས་གསུམ་དུ་ཕྱག་འཚལ་བའོ།

།དེ་བཞིན་དུ་མ་འོངས་པའི་སོ་སོ་སྐྱེ་བོ་ཐ་མལ་པའི་སློབ་མས་སློབ་དཔོན་ལ་ཕྱག་འཚལ་བ་སྨོས་ཅི་དགོས་ཞེས་པའི་དོན་ཏོ ༑ ༑ གཉིས་པ་སྒྱུ་མ་བདེ་མཆོག་གི་དགོངས་པའི་དབང་དུ་བྱས་ན་དབང་བསྐུར་མཆོག་ནི་རྡོ་རྗེ་སློབ་དཔོན་གྱི་དབང་བསྐུར་རྫོགས་པ་ཡིན་ལ། དེ་ཐོབ་པ་ནི་སོ་སོ་སྐྱེ་བོ་ལས་དང་པོ་པའི་སློབ་དཔོན་གཅིག་ལ་སློབ་མ་ཐ་མལ་པ་གཅིག་གིས་ཐོབ་པ་སྟེ། སློབ་དཔོན་གྱིས་རྗེས་སུ་གནང་བ་ལ་སོགས་པ་བྱིན་ཏེ་སློབ་མ་དེས་ཀྱང་དེ་ཁོ་ན་ཉིད་བཅུ་ ( ¡¶ ལུ ¡· - བཅུ་ ) ལ་སོགས་པ་ཤེས་པས་ཆོས་བཤད་པ་ལ་སོགས་པའི་སྒོ་ནས་སེམས་ཅན་གྱི་དོན་བྱེད་པའི་ནུས་པ་དང་ལྡན་པར་གྱུར་པས་ན་རྡོ་རྗེ་སློབ་དཔོན་ནོ། །དེ་བཞིན་གཤེགས་པས་ཕྱག་འཚལ་བ་ནི་བྱང་ཆུབ་སེམས་དཔའ་རྣམས་ཀྱིས་ཕྱག་འཚལ་བའོ། །བྱང་ཆུབ་སེམས་དཔས་ཕྱག་བྱས་པས་དེ་བཞིན་གཤེགས་པས་ཕྱག་ ( ¡¶ ཞ ¡·¡¶ ལུ ¡· - ཕྱག་ ) བྱས་པར་ཅིར་འགྲོ་ཞེ་ན། བྱང་ཆུབ་སེམས་དཔའ་རྣམས་ཀྱི་དབུ་ལ་དེ་བཞིན་གཤེགས་པ་ལྔ་བཞུགས་པས་བྱང་ཆུབ་སེམས་དཔའ་རྣམས་ཀྱིས་ཕྱག་བྱས་པའི་དུས་སུ་དེ་རྣམས་ཀྱིས་ཀྱང་བྱས་པར་འགྲོ་བའོ། །དེ་བས་ན་བྱང་ཆུབ་སེམས་དཔའ་ཕྱོགས་བཅུའི་འཇིག་རྟེན་གྱི་ཁམས་ན་བཞུགས་པའི་ ¡Ã བྱང་ཆུབ་སེམས་དཔའ་ ( ¡¶ ཞ ¡· - བྱང་ཆུབ་སེམས་དཔའ་ ) རིགས་ལྔས་དབུར་བརྒྱན་པ་རྣམས་ཀྱིས་སོ་སོ་སྐྱེ་བོ་ཐ་མལ་པ་དེ་ཉིད་བཅུ་ཤེས་པ་སློབ་དཔོན་དུ་གྱུར་པ་དེ་ལ་དུས་གསུམ་དུ་དངོས་སུ་ཕྱག་འཚལ་ཏེ། དེའང་སྐྱེས་བུ་ཆེན་པོ་ལེགས་སོ་ལེགས་སོ། །བདག་ཅག་བྱང་ཆུབ་སེམས་དཔའ་རྣམས་ཀྱི་བྱ་བ་ཁྱཽད་ཀྱིས་བྱས་སོ་ཞེས་པ་ལ་སོགས་པ་བརྗོད་ཅིང་ཕྱག་འཚལ་བའོ། །འོ་ན་ས་བཅུའི་བྱང་ཆུབ་སེམས་དཔའ་རྣམས་ཀྱིས་སོ་སོ་སྐྱེ་བོའི་སློབ་དཔོན་ལ་ཕྱག་འཚལ་བ་རང་ཅི་སྟེ་སྙམ་པ་ལ། བྱང་ཆུབ་སེམས་དཔའ་རྣམས་ནི་སེམས་ཅན་གྱི་དོན་དུ་སེམས་བསྐྱེད་པ་ཡིན་ལ། སེམས་བསྐྱེད་པས་སེམས་ཅན་གྱི་དོན་བྱ་དགོས་པ་དེ་སློབ་དཔོན་དེས་རྨི་ལམ་དུ་དབང་བསྐུར་བ་དང་རབ་གནས་དང་ཆོས་བཤད་པའི་སྒོ་ནས་སེམས་ཅན་གྱི་དོན་བྱེད་པས་བྱང་ཆུབ་སེམས་དཔའ་རྣམས་ཀྱིས་

¡Ã སེམས་ཅན་གྱི་ ( ¡¶ ཞ ¡·¡¶ ལུ ¡· - སེམས་ཅན་གྱི་ ) དོན་བྱེད་པའི་ཁུར་ཕྲི་སྟེ། བྱང་ཆུབ་སེམས་དཔའི་བྱ་བ་བྱེད་པའི་གྲོགས་སུ་འགྱུར་བས་ཕྱག་འཚལ་བ་སྟེ། དཔེར་ན་མི་གཅིག་ལ་བུ་མང་པོ་ཡོད་པ་ལ་ཁོའི་ཉེ་དུ་རྣམས་ཀྱིས་བུ་རེ་རེ་གསོས་ཏེ ༑ ཕྱིས་ཆེར་ཚར་ཙ་ན་ཕ་མ་དེ་ལ་གཏད་པས་ཕ་མས་མི་རྣམས་ལ་ ¡Ã གཏང་རག་ ( ¡¶ ཞ ¡·¡¶ ལུ ¡· - གཏང་རག་ ) ཁྱེད་ཀྱིས་ངེད་ཀྱི་བུ་གསོ་བའི་གྲོགས་བྱས་ཏེ་ཁུར་འཕྲིའོ་ཞེས་གཏང་རག་གཏོང་བ་ལྟ་བུའོ། །དེའི་ཕྱིར་ན་སློབ་དཔོན་ཐ་མལ་པ་ལ་ས་བཅུ་པའི་བྱང་ཆུབ་སེམས་དཔས་ཀྱང་ཕྱག་འཚལ་བ་ཡིན་པའི་ཕྱིར་རོ། །སློབ་མ་ཐ་མལ་པས་སློབ་དཔོན་ལ་ཕྱག་འཚལ་བ་ལྟ་སྨོས་ཀྱང་ཅི་དགོས་ཞེས་པའི་དོན་ཏོ། །གསུམ་པ་གསང་བ་འདུས་པ་དང་གུར་གྱི་དགོངས་པའི་དབང་དུ་བྱས་ན་དབང་བསྐུར་མཆོག་ནི་དབང་བཞི་ཡོངས་སུ་རྫོགས་པའོ། །རྡོ་རྗེ་སློབ་དཔོན་ནི་སོ་སོ་སྐྱེ་བོ་ལེ་ལོ་ཆེ་བའི་དབང་དུ་བྱས་ཏེ་འདིར་རིགས་ཀྱི་སྤྱི་ཉེ་བར་བཟུང་ནས་དུས་གསུམ་གྱི་སློབ་དཔོན་རྣམས་ལ་ཕྱག་འཚལ་བའི་དབང་དུ་བྱས་པའོ། ། ཕྱོགས་བཅུའི་ལོ་ཀའི་ཁམས་ན་བཞུགས་པ་ཞེས་བྱ་བ་ནི་དུས་གསུམ་གྱི་དེ་བཞིན་གཤེགས་པ་རྣམས་ལ་བྱས་ཏེ། དེ་རྣམས་ཀྱིས་དང་པོ་རང་གི་སློབ་དཔོན་ལས་དབང་ཐོབ་ནས་བརྩོན་འགྲུས་དྲག་པོས་བསྒྲུབ་པ་བྱས་པས་སློབ་མ་སྔོན་དུ་སངས་རྒྱས། བརྩོན་འགྲུས་ཆུང་བས་བླ་མ་སངས་རྒྱས་མ་ཐོབ་པ་ལ་དྲིན་ལན་བསབ་པའི་ཕྱིར་དུས་གསུམ་དུ་དངོས་སུ་ཕྱག་འཚལ་ཏེ། འདས་པའི་སློབ་དཔོན་རྣམས་ལ་འདས་པའི་དེ་བཞིན་གཤེགས་པ་རྣམས་ཀྱིས་ཕྱག་འཚལ་བ་ལ། མ་འོངས་པ་དང་ད་ལྟ་བའང་དེ་དང་འདྲ་བའོ། །དེའང་འདུས་པའི་ལེའུ་བཅུ་བདུན་པ་ལས། བདག་ཅག་དེ་བཞིན་གཤེགས་པ་རྣམས་ཀྱི་ཕའོ་ཞེས་བྱ་བ་ལ་སོགས་པ་དག་གིས་ཕྱག་བྱ་བ་གསུངས་ལ། གུར་གྱི་ལེའུ་བཅུ་གཉིས་པ་ལས་ལུས་ཀྱིས་ཕྱག་འཚལ་བ་གསུངས་སོ། །དེ་དག་ཀྱང་སྔར་གྱི་དྲིན་ལན་བསབ་པའི་ཕྱིར་ཕྱག་འཚལ་བ་ཡིན་གྱི།

ཕྱིས་རག་ལས་པ་ནི་མ་ཡིན་ནོ། །དེའི་ཕྱིར་རྒྱུད་དེ་དག་གི་དགོངས་པ་དང་སྦྱར་ནས། དེ་བཞིན་གཤེགས་པ་དེ་དག་ཀྱང་སོ་སོ་སྐྱེ་བོའི་སློབ་དཔོན་ལ་ཕྱག་འཚལ་ན་ཐ་མལ་པའི་སློབ་མས་སློབ་དཔོན་ལ་ཕྱག་འཚལ་བ་དང་བསྙེན་བཀུར་བྱེད་པ་ལྟ་ཅི་སྨོས་ཞེས་པའོ། །དེ་དག་གིས་ནི་རྒྱུད་བཞི་དང་སྦྱར་ཏེ་དོན་དང་པོ་སྤྱིར་འགྲོ་བླ་མ་བསྙེན་བཀུར་བའི་ཐབས་ ( ¡¶ ཞ ¡·¡¶ ལུ ¡· - ཐབས་ ) འཐད་པ་དང་བཅས་པ་བསྟན་ཟིན་ཏོ།། །།སྤྱི་དོན་གཉིས་པ་ཆོས་ཞུ་བའི་སྔོན་དུ་བསྙེན་བསྐུར་བའི་ཐབས་བསྟན་པ་ནི་འདི་ཡིན་ནོ། །དེ་ལ་སྔར་སློབ་དཔོན་དང་སློབ་མའི་འབྲེལ་མ་བྱས་པ་ཅིག་བྱེད་པའི་ཚེ་སློབ་དཔོན་ལ་བསྙེན་བཀུར་བ་འདི་ལྟར་བྱ་ཞེས་པ་དང༌། ཡང་ན་སྐྱབས་སུ་འགྲོ་བ་ཐུན་མོང་མ་ཡིན་པ་ཙམ་བྱས་པས་འདི་ལྟར་བྱས་པའི་ཚིག་གི་དོན་ནི། མཆོག་ཏུ་དད་པས་ཞེས་པ་ནི་བླ་མར་འོས་པ་ལས་གདམས་ངག་ལ་སོགས་པ་ཐོབ་པའི་དོན་དུ་བཅོས་མ་མ་ཡིན་ཏེ། ཞེ་ཐག་པའི་སྒོ་ནས་བདག་གི་བླ་མ་ ¡Ã བྱ་བ་ ( ¡¶ ཞ ¡·¡¶ ལུ ¡· - བྱ་བ་ ) འདི་ལ་བསྙེན་བཀུར་བྱས་པའི་སྒོ་ནས་བླ་མ་ལ་གདམས་ངག་ནོད་ལ་དེ་ཉམས་སུ་བླངས་ལ་སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱའོ་སྙམ་པའི་བསམ་པ་བཟང་པོ་ནི་མཆོག་ཏུ་དད་པས་ཉིན་གཅིག་ལ་དུས་གསུམ་དུ་མཎྜལ་མེ་ཏོག་དང་བཅས་པ་ཐལ་མོས་བདག་གི་རྒྱུད་ལ་ཡོན་ཏན་སྟོན་པ་བདག་པས་ཁྱད་པར་དུ་འཕགས་པའམ་དབང་དང་གདམས་ངག་གནང་བས་བླ་མ་དེ་ལ་ལོངས་སྤྱོད་ལ་སོགས་པས་བསྙེན་བཀུར་ཞིང་ཞབས་ལ་སྤྱི་བོས་ཕྱག་བྱའོ། །རྒོལ་བ་ནི། ཁྱིམ་པའམ་ནི་གསར་བུ་ལ། །ཞེས་པ་སྟེ་སློབ་དཔོན་དུ་འོས་པའམ་ཐུན་མོང་མ་ཡིན་པའི་སྐྱབས་འགྲོ་ཙམ་བྱས་པའི་བླ་མ་ཁྱིམ་པའམ། དགེ་ཚུལ་ལམ། དགེ་བསྙེན་ལྟ་བུ་ཡིན་ལ། སློབ་མར་འོས་པར་རབ་ཏུ་བྱུང་བའམ ༑ དགེ་སློང་ལྟ་བུ་ཡིན་པ་དེས་དངོས་སུ་ཕྱག་བྱ་དགོས་སམ་ཞེ་ན། དངོས་སུ་བྱ་མི་དགོས་པའི་སྐབས་ཀྱང་ཡོད་དེ། གོང་དུ་བསྟན་པ་བཞིན་གྱི་སློབ་དཔོན་དེ་ལ་བརྟུལ་ཞུགས་འཛིན་པ་ཞེས་པས་དགེ་སློང་ཆོས་ཀྱི་འབྲེལ་བ་མ་བྱས་པ་དེས་བློས་ཕྱག་བྱ་ཞེས་པ་སྟེ།

བརྟུལ་ཞུགས་འཛིན་པ་ནི་དགེ་སློང་ལ་སོགས་པ་དེས་བློས་བྱ་ཞེས་པའོ། །འོ་ན་དངོས་སུ་གང་ལ་བྱ་ཞེ་ན། དམ་ཆོས་ལ་སོགས་མདུན་བདར་ཏེ། །ཞེས་པ་ནི་པུ་སྟིའམ་སྐུ་གཟུགས་ལ་སོགས་པ་ལ་དངོས་སུ་བྱས་ལ་ཡིད་ཀྱིས་བླ་མ་ལ་བྱ་ཞེས་པའི་དོན་ཏོ། །འོ་ན་དངོས་སུ་མི་བྱ་བར་རང་ཅི་སྟེ་ཞེ་ན། སྐབས་ཀྱི་སྟོབས་ཡིན་ཏེ། ལོ་ཀས་སྨོད་པ་སྤང་བའི་ཕྱིར། །ཞེས་སྨོས་ཏེ ༑ དེའང་སློབ་མར་འོས་པ་རབ་བྱུང་ངམ་དགེ་སློང་ཡིན་ལ། བླ་མར་འོས་པ་དེ་དག་དགེ་བསྙེན་ནམ་དགེ་ཚུལ་ཡིན་པ་ལ་ཕྱག་བྱས་ན་ཉན་ཐོས་པའི་རབ་ཏུ་བྱུང་བ་རྣམས་ཀྱི་སྡིག་པ་ཚན་ཆེ་བ་བསགས་སུ་དོགས་པ་སྟེ། ལོ་ཀ་པ་རྣམས་སྨོད་པར་འགྱུར་ན་དངོས་སུ་མི་བྱ། ཡིད་ཀྱིས་བྱས་ལ་དེ་ལྟ་བུ་མེད་ན་སློབ་དཔོན་དུ་འོས་པའམ་ཁྱད་པར་གྱི་སྐྱབས་འགྲོ་ཙམ་བྱས་པ་ལ་དངོས་སུ་ཕྱག་བྱས་པ་ཁོ་ན་ཡིན་ནོ། །འོ་ན་བསྙེན་བཀུར་བ་གཞན་ཡང་དངོས་སུ་མི་བྱའམ་ཞེ་ན་བྱ་སྟེ། གདན་བསྟབས་ཞེས་པ་ལ་སོགས་པ་སྨོས་སོ། །ཕྱག་དང་དམ་པ་མིན་ལས་སྤང༌།། ¡Ã ཞེས་པ་ལ་སོགས་པ་ནི་ ( ¡¶ ཞ ¡· - ཞེས་པ་ལ་སོགས་པ་ནི་ ) ཕྱག་དང་ཞེས་པ་ནི་སྔར་བཀག་པ་ཡིན་ལ། གཞན་ཡང་བླ་མའི་བཤང་གཅི་ཆེ་ཆུང་ཕྱགས་པ་ལ་སོགས་པ་ལོ་ཀ་པའི་མངོན་དུ་མི་བྱའོ། །གཞན་དུ་དེ་ལྟར་མ་ཡིན་ནོ། །ཕྱག་བྱ་དམ་པ་མིན་ལ་སྤང༌། །ཞེས་པའི་འགྱུར་ཡང་ཡོད་དེ་དེ་ལ་མི་མཛད་དོ། །དེ་ལ་ཕྱག་ནི་བྱ་ལ་དམ་པ་མ་ཡིན་པའི་ལས་སྤང་ཞེས་ཏེ། དེ་ནི་མ་ཡིན་ཏེ། དེ་ཡང་སྔར་ཕྱག་བཀག་པའི་ཕྱིར་རོ། །དེ་དག་གིས་ནི་འདི་སྐད་བསྟན་པར་འགྱུར་ཏེ། ཡོན་ཏན་དང་ལྡན་པའི་བླ་མར་འོས་པ་དེ་ལ་སངས་རྒྱས་ཐོབ་པར་འདོད་པའི་བསམ་པས་མན་ངག་ནོད་པའི་དོན་དུ་མཎྜལ་སྔོན་དུ་འགྲོ་བའི་ཕྱག་མེ་ཏོག་སྙིམ་པ་དང་བཅས་པས་ཤིན་ཏུ་དང་བའི་དད་པས་གསོལ་བ་གདབ་པར་བྱའོ། །དེ་ལ་བླ་མར་འོས་པ་ཁྱིམ་པའམ་གསར་བུ་ཡིན་ཞིང་སློབ་མར་འོས་པ་རབ་བྱུང་ངམ་རྒན་པ་ཡིན་ནས། དམན་པའི་འགྲོ་བ་ཉན་ཐོས་གནས་པའི་སར་དུས་མཚུངས་ན་ཆོས་ཞུ་བའི་དོན་དུ་གསོལ་བ་འདེབས་ན་ཕྱག་ནི་ཡིད་ཀྱིས་བྱ་ཞིང་དངོས་སུ་དེ་བཞིན་གཤེགས་པའི་རྟེན་ལ་བྱས་ལ་

( ¡¶ ཞ ¡·¡¶ ལུ ¡· + གཞན་ ) གདན་བསྟབས་པ་དང་སྔོན་དུ་ལྡང་བ་དང་མཎྜལ་ལ་སོགས་པ་སྔོན་དུ་འགྲོ་བས་གསོལ་བ་གདབ་པར་བྱའོ་ཞེས་བྱ་བའི་དོན་ཏོ ༑ ༑ འདི་ལ་བཤད་པའི་མན་ངག་དང་མི་ལྡན་པ་དག་ཆོས་ཀྱི་འབྲེལ་བ་བྱས་པའི་བླ་མ་ཁྱིམ་པའམ་གསར་བུ་ཡིན་ལ། སློབ་མ་དགེ་སློང་ངམ་རབ་ཏུ་བྱུང་བས་ལོ་ཀ་བས་འཕྱ་བ་སྤང་བའི་ཕྱིར་ཡིད་ཀྱིས་ཕྱག་བྱེད་པ་ཡིན་ནོ་ཞེས་འཆད་པ་ཡོད་དེ། དེ་དག་ནི་དེ་ལྟར་མ་ཡིན་ཏེ། འདི་ལ་སྐྱོན་གསུམ་ཡོད་དེ་གང་ཡིན་སྙམ་ན་ཐེག་པ་ཆེན་པོའི་བཀའ་དང་བསྟན་བཅོས་ཀྱི་ལུང་དང་འགལ། ཉན་ཐོས་ཀྱི་བརྒལ་བ་དང་ལན་དང་ཡང་འགལ། སློབ་དཔོན་འདི་ཉིད་ཀྱི་གཞུང་དང་ཡང་འགལ་བར་འགྱུར་རོ། །དང་པོ་ནི་འཕགས་པ་ལྷག་པའི་བསམ་པ་ ( ¡¶ ཞ ¡· པས ) ་ བསྐུལ་བའི་མདོ་ལས་བྱང་ཆུབ་སེམས་དཔའི་ ¡Ã ཐེག་པའི་ ( ¡¶ ཞ ¡·¡¶ ལུ ¡· - ཐེག་པའི་ ) གང་ཟག་ཐམས་ཅད་ལ་ཕྱག་བྱའི་ཞེས་གསུངས་པ་དང༌། བུ་མོ་འོད་བཟང་གིས་ཞུས་པའི་ཐེག་པ་ཆེན་པོའི་མདོ་ལས་ཀྱང༌། བཙུན་པ་མོང་གལ་གྱི་བུ་ཆེན་པོས་གསོལ་པ། བཅོམ་ལྡན་འདས་བདག་སེམས་དང་པོ་བསྐྱེད་པའི་བྱང་ཆུབ་སེམས་དཔའ་ལས་བརྩམས་ཏེ་བྱང་ཆུབ་སེམས་དཔའ་འདི་ཐམས་ཅད་ལ་ཕྱག་བགྱིའོ་ཞེས་གསུངས་སོ ༑ ༑ སྡོང་པོ་བཀོད་པ་ལས་དྲ་ ( ¡¶ ཞ ¡·¡¶ ལུ ¡· ང་ ) བྱི་ལའི་སྤྲིན་བྱང་ཆུབ་སེམས་དཔའ་ཆེན་པོ་ཡིན་ཡང༌། འཕགས་པ་ནོར་བཟང་གསར་བུ་ལ་ལུས་ཐམས་ཅད་བབ་པའི་ཕྱག་བྱས་པ་ལྟ་བུ་སྟེ། སེམས་བསྐྱེད་ ¡Ã པ་དག་ ( ¡¶ ཞ ¡· མ་ཐག་ ) ལའང་བྱང་ཆུབ་སེམས་དཔའ་རྒན་པོས་ཕྱག་འཚལ་བ་ཡིན་ན་བླ་མ་ལ་ཅིའི་ཕྱིར་ཕྱག་མི་འཚལ་ཏེ་ཕྱག་འཚལ་བ་ཉིད་ཡིན་པ་དང༌། སློབ་དཔོན་འཕགས་པ་ཀླུ་སྒྲུབ་ཀྱིས་ཀྱང་རིམ་པ་ལྔ་པ་ལས། ཚོགས་ན་བླ་མ་མཐོང་ན་རྒྱབ་ཀྱིས་ཕྱོགས་པར་བྱེད།། དེ་ནས་དེ་ནི་དབེན་པར་སོང་ནས་ཕྱག་བྱེད་འགྱུར། །དེ་ལྟར་རང་བཞིན་ངན་འགྱུར་དམན་པའི་སློབ་མ་ནི། །རང་བུ་ཡིན་ཡང་གཞན་བཞིན་ཡོངས་སུ་སྤང༌།། རྒྱལ་རིགས་རྗེའུ་རིགས་མཆོག་ལས་སྐྱེས་གྱུར་ཀྱང༌།

།བརྟན་པས་ནམ་ཡང་དེ་ནི་དྲུང་དུ་བཞག་མི་བྱ། །ཞེས་གསུངས་སོ། །སློབ་དཔོན་ཌོཾ་བྷེ་པས་ལྷན་ཅིག་སྐྱེས་གྲུབ་ལས། སློབ་མ་གང་ཞིག་གྲུབ་བརྙེས་ནའང༌། ཁེངས་པས་བླ་མར་ཕྱག་མི་བྱེད ༑ ༑ བླ་མའི་བཀའ་ལས་འདས་པ་ཡིས། །སྐད་ཅིག་གིས་ནི་མནར་མེད་འཇུག། ཅེས་གསུངས་སོ། །དོན་གཉིས་པ་ཉན་ཐོས་ཀྱི་རྒོལ་བ་དང་ལན་ ( ¡¶ ཞ ¡· - ལན་ ) འགལ་བ་ནི། ཉན་ཐོས་རྣམས་ན་རེ་འདི་སྐད་དུ་ཐེག་པ་ཆེན་པོ་པ་རྣམས་ཁྱིམ་པའི་གཟུགས་ལ་ཕྱག་འཚལ་པའི་ཕྱིར་སངས་རྒྱས་ཀྱི་བཀའ་མ་ཡིན་ཏེ། སངས་རྒྱས་ཀྱིས་ཕྱག་བྱ་བའི་ཡུལ་ནི་གཉིས་ཏེ། སངས་རྒྱས་དང༌། དགེ་སློང་རྒན་པོའོ་ཞེས་གསུངས་པ་ཡིན་ནོ་ཞེས་རྒོལ་བ་ཡང་ཡིད་ཀྱིས་ཕྱག་བྱེད་ན་འདིའི་རྒོལ་བ་མི་འབྱུང་བ་ལས་དེ་སྐད་རྒོལ་བས་ཀྱང་དངོས་སུ་ཕྱག་བྱེད་པར་མངོན་ལ། དེའི་ལན་དུ་ཐེག་པ་ཆེན་པོའི་ལུགས་ཀྱིས་ཁོང་པ་ལ་མི་ཕན་པས་ཉན་ཐོས་ཉིད་ཀྱི་ལུང་ནི་ཉན་ཐོས་ཀྱི་སྡེ་སྣོད་ལ། དེའི་ཕྱིར་བཅོམ་ལྡན་འདས་བྱང་ཆུབ་སེམས་དཔའ་བསྙེན་པར་མ་རྫོགས་པ་དང་ཁྱིམ་པའི་ཆ་ལུགས་འཛིན་པ་ལ་ཡང་སྟོན་པར་འདུ་ཤེས་པས་དགེ་སློང་དགྲ་བཅོམ་པ་རྣམས་ཀྱིས་ཕྱག་བྱའོ་ཞེས་ཐུབ་པ་དགོངས་པའི་རྒྱན་ལས་གསུངས་སོ། །སློབ་དཔོན་ལེགས་ལྡན་འབྱེད་ཀྱིས་ཀྱང་རྟོག་གེ་འབར་བ་ལས། ཉན་ཐོས་ཀྱི་རྩོད་པ་བཟློག་པའི་ཕྱིར་དེ་དག་ཉིད་ཀྱི་ལུང་གསུངས་པ། བྱང་ཆུབ་སེམས་བསྐྱེད་ནས་བརྩམས་ནས། །དྲང་སྲོང་ཆེ་ལ་བདག་ཕྱག་འཚལ། །བྱང་ཆུབ་ཀྱི་སེམས་བསྐྱེད་པར་མཛད་མ་ཐག་དེ་ལ་ཡང་བདག་ཕྱག་འཚལ་ལོ། །མངོན་པར་རྫོགས་པར་སངས་རྒྱས་པ་དེ་ལ་ཡང་བདག་ཕྱག་འཚལ་ལོ། །ཆོས་ཀྱི་འཁོར་ལོ་བསྐོར་བ་ལ་ཡང་བདག་ཕྱག་བགྱིད་དོ། །བསིལ་བར་གྱུར་པ་ལ་ཡང་བདག་ཕྱག་འཚལ་ལོ་ཞེས་བཏགས་པར་སྨྲ་བའི་ནང་དུ་ཐོས་པ་རྣམས་ཀྱི་ཆོ་འཕྲུལ་ཆེན་པོའི་མདོ་ལས་འདོན་ཏོ། །དེ་ལ་སོགས་པ་སྡེ་པ་ཐ་དད་པ་བཅོ་བརྒྱད་པོ་ཐམས་ཅད་ཀྱི་ལུང་གསུངས་ནས་དོན་འདི་གསལ་བར་བྱ་བའི་ཕྱིར་སློབ་དཔོན་ཉིད་ཀྱིས་ཀྱང༌།

ཅི་བྱང་ཆུབ་ཏུ་སེམས་བསྐྱེད་པ་ཙམ་གྱིས་ཁྱིམ་པ་ཀུན་ལ་ཡང་རབ་ཏུ་བྱུང་བས་ཕྱག་བྱས་པ་ཡིན་ནམ་ཞེ་ན། ཡིན་པར་བརྗོད་པར་བྱ་སྟེ། གང་དག་ས་ལ་བཞུགས་པ་དང༌། ལུང་བསྟན་པ་ཡིན་པར་ཐོས་པ་དེ་དག་ནི་གང་དག་རི་བོང་དང་ངང་པའི་རྒྱལ་པོ་ལ་སོགས་དུད་འགྲོར་གྱུར་པ་ལ་ཡང་ཕྱག་བྱ་བ་ཡིན་ན་མི་ལ་སོགས་པ་རྣམས་ལ་ལྟ་སྨོས་ཀྱང་ཅི་དགོས་ཞེས་གསུངས་སོ། །གསུམ་པ་སློབ་དཔོན་བྷ་ཝི་ ( ¡¶ ལུ ¡· ཝ་ ) ལྷ་ཉིད་ཀྱི་གཞུང་དང་ཡང་འགལ་བར་འགྱུར་ཏེ། སྔར་དབང་བསྐུར་བ་མཆོག་ཐོབ་ཅེས་པའི་སྐབས་སུ་སངས་རྒྱས་རྣམས་ཀྱང་སློབ་དཔོན་ལ་ཕྱག་འཚལ་ན་སོ་སོ་སྐྱེ་བོ་རྣམས་ལྟ་ཅི་སྨོས་ཞེས་བྱ་བའི་དོན་གསུངས་ལ། ཡང༌། ཕྱག་དང་དམ་པ་མིན་ལ་སྤང༌། །ཞེས་བླ་མ་ལ་ཆོས་ཞུ་བའི་སྔོན་གྱི་བྱ་བ་བསྟན་ཟིན་ནས་གདོད་སློབ་དཔོན་དང་སློབ་མའི་འབྲེལ་བརྟག་པ་གསུངས་སོ། །གཞན་དུ་ན་ཁྱིམ་པའམ་ཞེས་བྱ་བ་ལ་སོགས་པའི་དོན་འདི་བསྙེན་བཀུར་བ་རྣམས་ཀྱི་ཞབས་སུ་རྩོད་པ་སྤོང་བ་དང་བཅས་ནས་གསུངས་པར་རིགས་སོ། །གཞུང་འདི་ཉིས་ཀྱང་ཐུན་མོང་མ་ཡིན་པའི་སྐྱབས་འགྲོ་ཙམ་བྱས་ནས་འདི་

¡Ã རྒྱས་པར་འོག་ནས་ ( ¡¶ ལུ ¡· - རྒྱས་པར་འོག་ནས་ ) བཤད་པས་དེས་ཀྱང་སྔོན་ལ་འདི་ནི་ཆོས་འབྲེལ་མ་བྱས་པའི་སྔོན་དུ་བྱ་བ་ཡིན་པར་མངོན་ནོ། །རྣམ་པར་སྤྲོས་པས་ཆོག་གོ །དེ་དག་གིས་ནི་ཆོས་ཞུ་བའི་སྔོན་དུ་བྱ་བའི་བསྙེན་བཀུར་བའི་ཐབས་བསྟན་ཟིན་ཏོ།། །།ད་ནི་དེ་ལྟར་ཞུས་ནས་སློབ་དཔོན་བྱེད་པའི་སྔོན་དུ་ཕན་ཚུན་འབྲེལ་བརྟག་དགོས་པས་ན་སྤྱི་དོན་གསུམ་པ་བསྙེན་བཀུར་བའི་ཡུལ་དང་ཡུལ་ཅན་བརྟག་པའི་འཐད་པ་དང་བཅས་པ་སྟོན་པ་ལ་གཉིས་ལས། མཚན་ཉིད་བརྟག་པའི་འཐད་པ་དང༌། མཚན་ཉིད་དངོས་སོ། །དང་པོ་ནི་ཅི་འོན་ཏེ་དེ་ལྟར་བསྙེན་བཀུར་བར་བྱ་བ་དང༌། ཁྱད་པར་ཅན་ཞིག་གམ་དེ་ལྟ་བུ་དང་མི་ལྡན་ཡང་རུང་སྙམ་པ་ལ། དེ་ནི་ཁྱད་པར་ཅན་ཞིག་དགོས་ཏེ། དེའང་ཐོག་མར་ཁྱད་པར་ཅན་གྱི་ཡོན་ཏན་དང་ལྡན་པ་དང་མི་ལྡན་པར་བརྟག་པར་བྱའོ། །འོན་ཏེ་བརྟག་པ་མ་བྱས་པར་འབྲེལ་བ་བྱས་ན་ཉེས་པ་ཅིར་འགྱུར་སྙམ་པ་ལ། དམ་ཚིག་ཉམས་པའི་ཉེས་པར་འགྱུར་བས་བརྟག་པའི་འཐད་པ་ཚིགས་སུ་བཅད་པ་གཅིག་གིས་སྟོན་ཏེ ༑ བླ་མ་དང་ནི་སློབ་མ་དག །མཚུངས་པར་དམ་ཚིག་ཉམས་འགྱུར་བས། ། དཔའ་བོས་དང་པོ་སློབ་དཔོན་དང༌། །སློབ་མའི་འབྲེལ་བ་བརྟག་པར་བྱ། །དེ་ལྟར་བརྟག་པར་བྱ་བ་ནི་མཚན་ཉིད་ཚིགས་སུ་བཅད་པ་གཉིས་ལས་དང་པོར་དགག་པའི་སྒོ་ནས་མཚན་ཉིད་ཚིགས་སུ་བཅད་པ་གཅིག་སྟེ། བློ་ལྡན་བླ་མས་སློབ་མར་ནི། །སྙིང་རྗེ་མེད་ཅིང་ཁྲོ་ལ་གདུག ཁེངས་ཤིང་ཆགས་ལ་མ་བསྡམས་དང་ ༑ ༑ སྤྱོམས་དང་བཅས་པར་མི་བྱའོ། །མཚན་ཉིད་བསྒྲུབ་པའི་སྒོ་ནས་ཚིགས་སུ་བཅད་པ་གཉིས་ཏེ། བརྟན་ཞིང་དུལ་ལ་བློ་གྲོས་ལྡན། །བཟོད་ལྡན་དྲང་ལ་གཡོ་སྒྱུ་མེད། །ཅེས་བྱ་བ་ཡན་ཆད་སློབ་མའི་མཚན་ཉིད་སྔོན་ལ་སྦྱར་ལ། སློབ་མའི་མཚན་ཉིད་བརྟགས་ལ། དེ་ནས་བླ་མ་ལ་སྦྱར་བར་བྱ་སྟེ། བློ་ལྡན་སློབ་མས་བླ་མར་ནི། །སྙིང་རྗེ་མེད་ཅིང་ཁྲོ་ལ་གདུག །ཅེས་བྱ་བ་ལ་སོགས་པ་སྔ་མ་བཞིན་སྦྱར་བར་བྱའོ། །དེ་ལ་དེ་དག་གི་

¡Ã ཚིག་གི་ ( ¡¶ ཞ ¡·¡¶ ལུ ¡· - ཚིག་གི་ ) དོན་ནི་འདི་ཡིན་ཏེ ༑ སྙིང་རྗེ་མེད་པ་ནི་སེམས་ཅན་ལ་ཀུན་ནས་མནར་སེམས་པའོ། ¡Ã ཁྲོ་བ་ནི་འཕྲལ་དུ་སེམས་མནར་སེམས་པའོ། ། ( ¡¶ ཞ ¡· - ཁྲོ་བ་ནི་་་་་་་སེམས་པའོ། ། ) གདུག་པ་ནི་ཁྲོས་པའི་འོག་ཏུ་སེམས་མི་འདུད་པར་ཁོན་དུ་འཛིན་པའོ། ཁེངས་པ་ནི་ང་རྒྱལ་བདུན་གྱིས་སོ། །ཆགས་པ་ནི་རྒྱགས་པ་སྟེ་རང་གི་ཕུན་སུམ་ཚོགས་པ་ལ་ཆགས་པའི་དགའ་བས་སེམས་འཛིན་པའོ། །མ་བསྡམས་པ་ནི་བག་མེད་པ་སྟེ་ཉོན་མོངས་པ་ལས་སེམས་མི་བསྲུང་བར་ལུས་ཀྱི་སྤྱོད་པ་མ་བསྡམས་པའོ། །སྤྱོམས་དང་བཅས་ལ་ནི་ ¡Ã ཨཱདྨ་ ( ¡¶ ཞ ¡· ཨད་ ) མ་ནེ་ཏེ་བདག་གཙོ་བོར་བྱེད་པ་སྟེ་བྱ་བ་ཐམས་ཅད་བདག་གི་དོན་དུ་བྱེད་པའོ། །དེ་དག་ནི་དགག་པའི་ངོས་ནས་བསྟན་པའོ ༑ ༑ བསྒྲུབ་པའི་ངོས་ནས་བསྟན་པ་ནི་ལུས་ངག་ ( ¡¶ ཞ ¡· + གིས་ ) སེམས་རྣམས་མ་འཚུབས་པའོ། །དུལ་བ་ནི་ ( ¡¶ ཞ ¡· + བྱང་ ) སེམས་ཀྱི་བསླབ་པ་དང་ལྡན་པས་སེམས་དུལ་བའོ། །བློ་གྲོས་ནི་ཆོས་རབ་ཏུ་རྣམ་པར་འབྱེད་པ་སྟེ་རིག་པ་དང་དེ་མ་ཡིན་པས་བསྐྱེད་པའི་དབང་པོ་གསལ་བའོ། །བཟོད་ལྡན་ནི་བླ་མ་དང་སློབ་མའི་བྱ་བ་ལ་བཟོད་པ་སྟེ་ཁྲོ་བ་ལས་བཟློག་པའོ། །དྲང་བ་ནི་བསྒྲུབ་པའི་ངོས་ནས་བསྟན་ལ ༑ གཡོ་སྒྱུ་ནི་དགག་པའི་སྟེ་དེའང་གཡོ་ནི་བདག་གི་ཉེས་པ་བཅབ་པའི་ཐབས་སུ་སེམས་གྱ་གྱུའོ། །སྒྱུ་ནི་གཞན་སླུ་བའི་བསམ་པས་ཡང་དག་པ་མ་ཡིན་པའི་དོན་སྟོན་པའོ། །དེ་གཉིས་ལས་དྲང་བ་སྟེ་དེ་དག་ནི་ཐུན་མོང་གི་མཚན་ཉིད་དོ། ཁྱད་པར་གྱི་མཚན་ཉིད་ནི། སྔགས་དང་རྒྱུད་ཀྱི་སྦྱོར་བ་ཤེས། །སྙིང་བརྩེར་ལྡན་ཞིང་བསྟན་བཅོས་མཁས། །དེ་ཉིད་བཅུ་ནི་ཡོངས་སུ་ཤེས། །དཀྱིལ་འཁོར་འབྲྀ་བའི་ལས་ལ་མཁས། །སྔར་བཤད་པ་ཡི་སྤྱོད་པ་ཤེས། །རབ་ཏུ་དྲང་ཞིང་དབང་པོ་དུལ ༑ ༑ ཞེས་བླ་མའི་ཁྱད་པར་གྱི་མཚན་ཉིད་ཡིན་ཏེ། དེའང་སྔགས་ནི་ཕྲིན་ལས་བཞི་ལ་སོགས་པའི་སྔགས་ཀྱི་སྦྱོར་བ་དང༌། རྒྱུད་ནི་མཐའ་དྲུག་གམ་གདམས་ངག་དྲུག་དང་ཡན་ལག་ལྔ་ལ་སོགས་པའི་རྒྱུད་ཀྱི་སྦྱོར་བ་དང༌།

སྙིང་རྗེ་དང་ལྡན་ཞིང་ཕ་རོལ་ཏུ་ཕྱིན་པའི་བཀའ་དང་བསྟན་བཅོས་རྣམས་ཀྱང་ཅི་རིགས་པ་ཤེས་པ་དང་ ༑ དེ་ཉིད་བཅུ་ནི་དེ་ཁོ་ན་ཉིད་བཅུ་པ་ཚན་པ་གསུམ་སྟེ། དང་པོ་རྡོ་རྗེ་སློབ་དཔོན་ལ་ཉེ་བར་མཁོ་བའི་དེ་ཉིད་བཅུ་དང༌། ཆོ་གའི་དེ་ཉིད་བཅུ་དང༌། དེ་ཁོ་ན་ཉིད་ཀྱི་དེ་ཉིད་བཅུའོ། །དང་པོ་ལ་རབ་གནས་ཀྱི་རྒྱུད་ལས་འབྱུང་བ། དཀྱིལ་འཁོར་ཏིང་འཛིན་ཕྱག་རྒྱ་དང༌། །སྟང་སྟབས་སྔགས་དང་འདུག་སྟངས་དང༌། ། བཟླས་བརྗོད་སྦྱྀན་སྲེག་གཏོར་མ་དང༌། །ལས་ལ་སྦྱར་དང་སླར་བསྡུ་བའོ། །ཞེས་རྡོ་རྗེ་སློབ་དཔོན་ལ་ཉེ་བར་མཁོ་བའི་དེ་ཁོ་ན་ཉིད་བཅུ་དང༌། ཆོ་གའི་དེ་ཉིད་བཅུ་གུར་གྱི་དགོངས་པ་ཌོམྦི་པའི་དེ་ཉིད་བཅུ་པ་ལས་འབྱུང་བ། བསྲུང་བ་དབང་བསྐུར་གཏོར་མ་བཟླས་བསྒོམ་དང༌། །ཕྱིར་བཟློག་པ་དང་དཀྱིལ་འཁོར་སྒྲུབ་པ་དང་ ༑ ༑ སྡིག་སྦྱོང་བ་དང་གཤེགས་སུ་གསོལ་བ་དང༌། །དེ་ཉིད་བཅུ་ཞེས་རྒྱལ་བ་རྣམས་ཀྱིས་གསུངས། །ཞེས་འབྱུང་བ་དང༌། ¡Ã དེ་ཁོ་ན་ཉིད་ཀྱི་དེ་ཉིད་བཅུ་རྒྱུད་འབུམ་ལྔའི་དགོངས་པ་རིན་ཆེན་འབར་བ་ལས་འབྱུང་བ། ( ¡¶ ཞ ¡· - དེ་ཁོ་་་་་་་འབྱུང་བ། ) རྡོ་རྗེ་དྲིལ་བུ་ཡེ་ཤེས་དང༌། །ལྷ་དང་དཀྱིལ་འཁོར་སྦྱིན་སྲེག་དང༌། །སྔགས་དང་རྡུལ་ཚོན་གཏོར་མ་དང༌། །དབང་བསྐུར་དེ་ཉིད་བཅུ་རིག་པས། །ཞེས་གསུངས་ཏེ ༑ དེ་ལྟར་དེ་ཁོ་ན་ཉིད་སུམ་ཅུ་ཐམ་པའོ། །དཀྱིལ་འཁོར་བྲི་བའི་ལས་ལ་མཁས་པ་ནི་སྔོན་དུ་བསྙེན་པ་ནས་གཟེངས་བསྟོད་པའི་དབང་གི་བར་དཀྱིལ་འཁོར་བྲི་བའི་ལས་ལ་མཁས་པ་དང༌། སྔགས་བཤད་པའི་སྤྱོད་པ་ཤེས་པ་ནི་དབང་པོ་རབ་དང༌། འབྲིང་དང༌། །ཐ་མ་རྣམས་ལ་དེ་དང་རྗེས་སུ་མཐུན་པའི་སྔགས་བཤད་པའི་སྤྱོད་པ་ཤེས་པ་སྟེ། དེ་ལྟར་དེ་ཉིད་བཅུ་གཅིག་ཏུ་བསྔོས་པས་ཐུན་མོང་གི་མཚན་ཉིད་དྲུག་དང༌། ཁྱད་པར་གྱི་དགུ་སྟེ་བཅོ་ལྔ་ལས་ཡོན་ཏན་ཤས་ཆེ་བ་དང༌། མཉམ་པ་དང༌། སྐྱོན་མེད་པ་གསུམ་བླ་མར་བཟུང་ལ་སྐྱོན་ཤས་ཆེ་བ་ནི་སྤང་བར་བྱའོ།

།དེ་ལྟ་བུའི་སློབ་དཔོན་ལ་འབྲེལ་བ་བཅད་ནས་བརྙས་པ་བྱས་ན་ཉེས་དམིགས་ནི། དེ་འདྲ་བ་ཡི་མགོན་ལ་ཞེས་པ་ཚིགས་སུ་བཅད་པ་གཅིག་གིས་འཐད་པ་དང་བཅས་པའི་སྒོ་ནས་ཉེས་དམིགས་མདོར་བསྟན་ལ། སློབ་དཔོན་ལ་ནི་ཞེས་པ་ཚིགས་སུ་བཅད་པ་བཞིས་ཉེས་པ་དངོས་རྒྱས་པར་བཤད་ལ། དེ་བས་ཞེས་པ་ཚིགས་སུ་བཅད་པ་གཅིག་གིས་ཉེས་པ་ཡོད་པའི་ཕྱིར་མི་བརྙས་པར་གདམས་པའོ། །དེ་ལྟར་བརྙས་པ་མ་བྱས་པར་གུས་པ་བྱས་ན་ཕན་ཡོན་ཅིར་འགྱུར་སྙམ་ན། ཕན་ཡོན་ནི། བླ་མ་ལ་ནི་ཞེས་པ་ཚིགས་སུ་བཅད་པ་གཅིག་གིས་བསྟན་ཏོ།། །།ད་ནི་བཞི་པ་བླ་མ་བསྟེན་པའི་ཚད་ལ་འཐད་པ་དང་བཅས་པ་བསྟན་པ་ལ་གསུམ་ལས་ ( ¡¶ ཞ ¡· + ཚད་ ) འཐད་པ་ ( ¡¶ ཞ ¡· + དང་བཅས་པ་ ) དངོས་ནི། རང་གི་དམ་ཚིག་ཅེས་པ་ཚིགས་སུ་བཅད་པ་གཅིག་གིས་བསྙེན་བཀུར་བའི་ཚད་བསྟན་ནས། གང་ཕྱིར་ཞེས་པ་ཚིགས་བཅད་གཅིག་གིས་འཐད་པ་བསྟན་ཏོ། །བྱ་བའི་རྣམ་གྲངས་གཞན་ཕན་ཡོན་དང་བཅས་པ་ནི་རྟག་ཏུ་ཞེས་པ་ཚིགས་སུ་བཅད་པ་གཉིས་ཀྱིས་བྱ་བའི་རྣམ་གྲངས་བསྟན་ལ། དེ་བྱིན་ཞེས་པ་ཚིགས་བཅད་གཅིག་གིས་ཕན་ཡོན་བསྟན་ཏོ། །དེ་དག་གི་དོན་བསྡུས་ཏེ་བསྟན་པའི་སྒོ་ནས་ལྷ་དང་བླ་མ་ཐ་མི་དད་པར་བསྟན་པ་ནི། དེ་བས་ཞེས་པ་ཚིགས་སུ་བཅད་པ་གཅིག་གིས་བསྟན་ཏོ།། །།ད་ནི་ལྔ་པ་གནས་སྐབས་ཀྱི་བྱེ་བྲག་གིས་བྱ་བ་དང་བྱ་བ་མ་ཡིན་པའི་ཆ་བརྟགས་ཏེ་དོར་བར་བསྟན་པ་ལ་གསུམ་ལས་བསྒོམ་པར་མི་བྱ་བའི་དམ་ཚིག་འཐད་པ་དང་བཅས་པ་ནི། མཆོད་རྟེན་བཤིག་འདྲའི་ཞེས་པ་ཚིགས་བཅད་གཅིག་གིས་བསྟན་ཏོ། །འདའ་བར་མི་བྱ་བའི་དམ་ཚིག་འཐད་པ་དང་བཅས་པ་ནི ༑ བློ་གྲོས་ཆེན་པོ་ཞེས་པ་ཚིགས་སུ་བཅད་པ་གཅིག་གིས་བླ་མའི་བཀའ་ཉན་ཅིང་མི་ནུས་ན་ཚིག་གིས་སྦྱར་བར་བསྟན་ཏོ། །ཅི་དེ་ལྟར་བཀའ་ལས་མི་འདའ་བར་བྱ་བ་དེ་ཅི་ཡིན་སྙམ་ན། བླ་མ་ལས་ནི་ཞེས་པ་ཚིགས་སུ་བཅད་པ་གཅིག་གིས་འཐད་པ་བསྟན་ཏོ། །བྱ་བ་དང་བྱ་བ་མ་ཡིན་པའི་ཆ་བརྟགས་ཏེ་བསྟེན་པ་དང་དོར་བའི་སྒོ་ནས་བླ་མ་མཉེས་པར་བྱ་བ་ལ་གསུམ་ལས་བླ་མའི་འཁོར་དང་ལོངས་སྤྱོད་ལ་ཕངས་པར་འཛིན་པའི་སྒོ་ནས་བླ་མ་མཉེས་པར་བྱ་བར་བསྟན་པ་ནི

༑ བླ་མའི་རྫས་ནི་ཞེས་པ་ལ་སོགས་པ་ཚིགས་སུ་བཅད་པ་གཅིག་གིས་བསྟན་ཏོ ༑ ༑ སྤྱོད་ལམ་གྱི་སྒོ་ནས་མཉེས་པར་བྱ་བ་ནི། མལ་སྟན་ཞེས་པ་ནས་བླ་མ་ཞེས་པ་དང༌། མཆིལ་མ་ཞེས་པ་ལ་སོགས་པ་ཚིགས་སུ་བཅད་པ་བཅུ་གསུམ་གྱིས་བསྟན་ཏོ། །བཀའ་བཞིན་དུ་བྱ་བའི་སྒོ་ནས་བླ་མ་མཉེས་པར་བྱ་བ་ནི། རབ་གནས་ཞེས་བྱ་བ་ལ་སོགས་པ་ཚིགས་སུ་བཅད་པ་བཞིས་བསྟན་ཏོ།། །།སྤྱི་དོན་དྲུག་པ་གཞན་ ( ¡¶ ཞ ¡· + དོན་ ) སྤྱོད་པ་ལ་གནས་པ་བཟློག་པར་བསྟན་པ་ནི། དྲན་པ་བརྗེད་མེད་ལ་སོགས་པའི་ཚིགས་བཅད་གཅིག་གིས་བསྟན་ཏོ།། །།སྤྱི་དོན་བདུན་པ་དེ་ལྟ་བུའི་བྱ་བ་རྣམས་ལ་ཉེས་པ་མེད་པའི་གནས་སྐབས་ནི། ན་དང་ཞེས་སོགས་པ་ཚིགས་བཅད་གཅིག་གིས་བསྟན་ཏོ།། །།སྤྱི་དོན་བརྒྱད་པ་དེ་དག་གི་དོན་བསྡུས་ཏེ་བསྟན་པ་ནི། འདིར་མང་ཞེས་བྱ་བ་ལ་སོགས་པ་ཚིགས་བཅད་གཉིས་ཀྱིས་བསྟན་ཏེ། གོང་དུ་བསྟན་པ་ཐམས་ཅད་ཀྱི་དོན་འདིར་འདུས་སོ་ཞེས་བྱ་བའི་ཐ་ཚིག་གོ །སྤྱི་དོན་བཞི་པ་བླ་མ་བསྟེན་པའི་ཚད་འཐད་པ་དང་བཅས་པ་མན་ཆད་ཀྱི་གཞུང་གི་འབྲུ་རྣམས་ནི་གཞུང་ཉིད་ཀྱི་སྟེང་དུ་ཞིབ་ཏུ་རྟོགས་པར་བྱའོ། །འདིར་ཞིབ་ཏུ་མ་བྲིས་སོ། །མཇུག་གི་དོན་ལ་གཉིས་ལས་ཆོས་བསྟན་པའི་གོ་རིམ་ནི། བསམ་པ་དག་པའི་ཞེས་སོགས་ཚིགས་བཅད་གཉིས་ཀྱིས་བསྟན་ཏེ། དེའི་དོན་ནི་འདི་ཡིན་ཏེ། སློབ་མ་བླ་མས་ཁྲིད་པ་ལ་ཐོག་མར་གཞུང་ལས་སྐྱབས་འགྲོའི་རྗེས་སུ་བཤད་པ་ཡོད་ཀྱང་སེམས་བསྐྱེད་པའི་རྗེས་ལ་ཁ་ཏོན་ཏུ་སྦྱིན་ནོ་གསུང་ངོ༌། །མཚན་ཉིད་དང་ལྡན་ནས་དབང་བསྐུར་བའི་རྗེས་ལ་རྩ་བ་དང་ཡན་ལག་གི་དམ་ཚིག་རྣམས་བསྟན་པར་བྱའོ་ཞེས་བྱ་བའི་དོན་ཏོ། །གཉིས་པ་དགེ་བའི་རྩ་བ་བསྔོ་བ་ནི་སེམས་ཅན་ཐམས་ཅད་སངས་རྒྱས་སུ་གྱུར་ཅིག་ཅེས་བྱ་བ་སྟེ། བསྟན་བཅོས་ཡོངས་སུ་རྫོགས་པའི་ཐ་ཚིག་གོ །བླ་མ་བསྟེན་པར་བྱེད་པའི་ཐབས་ཤློ་ཀ་ལྔ་བཅུ་པ་ཞེས་བྱ་བ་སྟེ། བྷ་ཝི་ལྷ་ཞེས་བྱ་བ་ནི་ལྷ་གསུམ་པའོ། །འབྲོག་དང་མལ་གྱོ་དག་ལས་རིམ་འོངས་ཤིང་

༑ ༑ གྲགས་པས་ཀུན་ཁྱབ་རྗེ་བཙུན་ས་སྐྱ་པའི། །སྲས་མཆོག་བསོད་ནམས་ཞལ་སྔས་ཅུང་ཟད་བསྡེབས། །རྒྱས་པར་བདག་གིས་བགྱིས་པས་སངས་རྒྱས་ཤོག ༑ བླ་མ་བསྟེན་པའི་ཐབས་ཤློ་ཀ་ལྔ་བཅུ་པའི་གསལ་བྱེད་བླ་མས་ཅུང་ཟད་ཅིག་མཛད་པ་དེ་གསལ་བར་བགྱི་བའི་ཕྱིར་ཤཱཀྱའི་དགེ་བསྙེན་གྲགས་པ་རྒྱལ་མཚན་གྱིས་སྦྱར་བའོ།། །། ༄༅། །¡Ãབྱིན་རླབས་ ( ¡¶ ཞ ¡· - བྱིན་རླབས་ ) ཚར་གསུམ་ཁུག་པ་ ( ¡¶ ཞ ¡· + དབང་གི་མན་ངག་ ) བཞུགས། ། ༄༅། །བླ་མ་དམ་པའི་ཞབས་ལ་གུས་པས་ཕྱག་འཚལ་ལོ། ། ( ¡¶ ཞ ¡· + ཇོ་བོ་ ) ག་ཡ་དྷ་ར་བོད་དུ་བྱོན་དུས་རྗེ་འབྲོག་མི་དང་མཇལ། དཔོན་སློབ་འབྲེལ་བརྟག་ཅིང་བཞུགས་པ་ན། ཐོག་མར་འདི་གནང་བས་འབྲོག་མི་ཐུགས་ཆེས་པ་ཡིན་གསུངས་སོ། །བྱིན་བརླབས་ཚར་གསུམ་ཁུག་པ། དེའི་ཡན་ལག་དྲུག་སྟེ་བདུན་གནང༌། དེ་ཡང་དབང་ཐོབ་ནས་ཉམས་སུ་བླངས་ན་རིག་འཛིན་གྱི་སྡོམ་པ་འཆོར་མེད་དུ་འོང་བ་ཡིན་གསུང༌། དེ་ཉམས་སུ་བླང་བ་ནི་སྟན་བདེ་བ་ལ་ཅི་བདེར་འདུག སྐྱབས་འགྲོ་སེམས་བསྐྱེད་སྔོན་དུ་སོང་བས་རང་ཐུན་མཚམས་གྱི་ལྷ་ཞལ་གཅིག་ཕྱག་གཉིས་པར་བསྐྱེད་ལ། དེའི་མདུན་དུ་པད་ཟླ་ལ་རྩ་བའི་བླ་མ་ཕྱག་གཡས་འཇིགས་སྐྱོབ། ཕྱག་མཐིལ་ནས་དཀར་པོ་ཅན། གཡོན་མཉམ་གཞག ཞབས་སྐྱིལ་ཀྲུང་རྒྱན་ལ་སོགས་པ་ལོངས་སྐུའི་ཆ་བྱད་ཅན་ནོ། །དེའི་ཐུགས་ཀར་ཟླ་སྟེང་དུ་ཧཱུྃ་དཀར་པོ། དེ་ལས་འོད་འཕྲོས་པས་ཆོས་འབྲེལ་ཡོད་ཚད་ཀྱི་རྩ་བརྒྱུད་ཀྱི་བླ་མ་དང༌། སངས་རྒྱས་དང་བྱང་ཆུབ་སེམས་དཔའ་ཐམས་ཅད་སྤྱན་དྲངས་ནས། དེའི་ཐུགས་ཀར་ཐིམ་པས་བླ་མ་དེ་གཟི་མདངས་ཕུན་སུམ་ཚོགས་པར་བསམ། སངས་རྒྱས་ཀུན་གྱི་རང་བཞིན་སྐུ། །བླ་མའི་སྐུ་ལ་ཕྱག་འཚལ་ལོ། །གསུང་དང་ཐུགས་འགྲེའོ་ཞེས་པས་ཕྱག་བྱ། མཆོད་པ་ནི་དངོས་སུ་བཤམས་པའམ། བློས་སྤྲུལ་པ་ལ་བསང་སྦྱང་བྱས་ལ། ( ¡¶ ཞ ¡· + མཆོད་པའི་ལྷ་མོས་མཆོད་རྫས་སྣ་ཚོགས་ཐོགས་པ་སྤྲོས་ཏེ། ) ཨོཾ་གུ་རུ་བུདྡྷ་བོ་དྷི་སཏྭ་ཨརྒྷཾ་ཨཱཿཧཱུྃ་ཞེས་པས་ཡོན་ཆབ་དབུལ

༑ ( ¡¶ ཞ ¡· - དབུལ། ) དེ་བཞིན་དུ་པཱ་དྱཾ། པུཥྤེ། དྷཱུ་པེ། ཨཱ་ལོ་ཀེ གནྡྷེ། ནཻ་ཝི་དྱེ། ཤཔྟ་ཨཱཿཧཱུཾ་ཞེས་པའོ། །ནང་མཆོད་ནི། ¡Ã ཐུགས་ཀའི་ཧཱུྃ་ལས་ ( ¡¶ ཞ ¡· རང་གི་སྙིང་ག་ནས་ ) ལྷ་མོ་གཡས་ཌ་མ་རུ། གཡོན་བདུད་རྩི་ལྔས་གང་བའི་ཐོད་པ་བསྣམས་པ་དུ་མ་སྤྲོས་ལ། ཨོཾ་གུ་རུ་བུདྡྷ་བོ་དྷི་ས་ཏྭ་པཉྩ་ཨ་མྲྀ་ཏ་ ( ¡¶ ཞ ¡· ཏེ་ ) ཨཱཿཧཱུྃ་ཞེས་པ་དང༌། གསང་མཆོད་ནི། ལྷ་མོ་དེ་རྣམས་ཐུགས་ཀར་ཐིམ་པས་བྱང་ཆུབ་ཀྱི་སེམས་སུ་ཞུ་ནས་སྐུའི་ནང་ཐམས་ཅད་ཁེངས་པས་བདེ་ཆེན་གྱིས་རྒྱས་པར་བསམ་ཞིང༌། ཨོཾ་གུ་རུ་བུདྡྷ་བོ་དྷི་ས་ཏྭ་བོ་དྷི་ཙིཏྟ་ཨཱཿཧཱུྃ་ཞེས་པ་དང༌། དེ་ཁོ་ན་ཉིད་ཀྱི་མཆོད་པ་ནི། དེས་བདེ་སྟོང་སྐྱེ་མེད་ཀྱི་ཡེ་ཤེས་རྒྱས་པར་བསམ་ཞིང༌། ཨོཾ་གུ་རུ་བུདྡྷ་བོ་དྷི་ས་ཏྭ་ཨུ་སུ་ཁ་ཨཱཿཧཱུྃ་ཞེས་པས་མཆོད་ལ། དེ་ནས་ ¡Ã ཨོཾ་གུ་རུ་བུདྡྷ་བོ་དྷི་ས་ཏྭ་ ( ¡¶ ཞ ¡· - ཨོཾ་གུ་་་་་་་ས་ཏྭ་ ) ཨ་བྷི་ཥིཉྩ་མཱཾ་ཞེས་གསོལ་བ་བཏབ་པས། དེ་ནས་བླ་མའི་ཕྱག་མཐིལ་གྱི་ས་ལས་དཔྲལ་བར་ཨོཾ། མགྲིན་པར་ཨཱཿ ཐུགས་ཀར་ཧཱུྃ། རང་ལ་ཡང་དེ་བཞིན་དུ་བསྒོམ་མོ། །དེ་ནས་བླ་མའི་ཕྱག་དཔྲལ་བར་རེག་ཅིང༌། ཨོཾ་དཔྲལ་བར་ཐིམ་པས་ལུས་ཀྱི་དྲི་མ་གསུམ་དག སངས་རྒྱས་ཐམས་ཅད་ཀྱི་སྐུའི་རང་བཞིན་ཡིན་སྙམ་དུ་ངེས་ཤེས་བསྐྱེད་ལ། ¡Ã དར་གཅིག་ ( ¡¶ ཞ ¡· རང་ ) དེའི་ངང་ལ་བཞག་གོ། དེ་བཞིན་དུ་མགྲིན་པ་དང་སྙིང་གར་རེག་ཅིང༌། ཨཱཿདང་ཧཱུྃ་ཐིམས་པས་ལུས་ངག་ཡིད་ཀྱི་དྲི་མ་དག སངས་རྒྱས་ཐམས་ཅད་ཀྱི་གསུང་དང་ཐུགས་ཀྱི་རང་བཞིན་ཡིན་ངེས་སྙམ་དུ་བསྒོམ། ཁུག་པ་ནི་གནས་གསུམ་དུ་རེག་ཅིང༌། བླ་མའི་འབྲུ་གསུམ་རང་གི་འབྲུ་གསུམ་ལ་ཐིམ་པས་སྒོ་གསུམ་གྱི་དྲི་མ་མ་ལུས་པ་དག་སངས་རྒྱས་ཐམས་ཅད་ཀྱི་སྐུ་གསུང་ཐུགས་རང་བཞིན་གྱིས་རྣམ་པར་དག་པ་བདག་ཉིད་ལ་མངོན་དུ་གྱུར་པ་འདི་ཉིད་ ( ¡¶ ཞ ¡· རང་ ) ཡིན་སྙམ་དུ་ངེས་ཤེས་བསྐྱེད་ལ། གོ་རིམ་བཞིན་དུ་སྣང༌། གསལ། རིག བདེ་རང་སྟོང་ཕྱག་རྒྱ་ཆེན་པོའི་ངང་ལ་བཞག

བླ་མས་ངོ་འཕྲོད་པ་གལ་ཆེའོ། །དང་པོ་ཚོགས་གཏོར་སྔོན་དུ་འགྲོ་བས་མཎྜལ་ཕུལ་ཞིང་བླ་མ་ལས་ལུང་བླངས་ཏེ། མཐོང་བ་བརྒྱུད་པ་ལས་ཤེས་སོ། ། ཚར་གསུམ་ཁུག་པའོ། །འདི་རབ་ཀྱིས་ཐུན་བཞི། འབྲིང་གིས་གཉིས། ཐ་མས་ཉིན་རེ་ལ་ལན་རེ་བླངས་ན་རྩ་བ་དང་ཡན་ལག་གི་ཉེས་ལྟུང་ཆགས་ཉམས་མི་འབྱུང་ཞིང༌། བྱུང་ནའང་སོར་ཆུད་པ་ཡིན་པས་ནན་ཏན་གྱིས་བསྒྲུབ་བོ། །དེའི་ཡན་ལག་དྲུག་ནི། བསྐྱེད་རིམ་གྱི་མན་ངག རྫོགས་རིམ་གྱི་མན་ངག གཉིས་ཀ་དབྱེར་མེད་དུ་བསྒོམ་པའི་མན་ངག སྔགས་གཅིག་བཟླས་པས་ཉིན་ཞག་ཕྲུགས་གཅིག་གི་བཟླས་པར་འགྱུར་བའི་མན་ངག བསྲུང་བ་གཅིག་བྱས་པས་ཉིན་ཞག་ཕྲུགས་གཅིག་གི་བསྲུང་བར་འགྱུར་བའི་མན་ངག རྡོ་རྗེ་སེམས་དཔའི་བསྒོམ་བཟླས་ཀྱི་མན་ངག་གོ །དང་པོ་ལ་གཉིས་ཏེ། ལྷ་བསྒོམ་པའི་མན་ངག་དང༌། སྔགས་བཟླས་པའི་མན་ངག་གོ །དང་པོ་ནི་ལྷ་དང་བླ་མ་གང་བསྒོམས་ཀྱང་ལྡེར་སོ་འདྲ་བའི་འབིག་འབིག་པོ་མ་ཡིན། ཐང་སྐུ་འདྲ་བའི་ཅར་ཅར་པཽ་མ་ཡིན། བནྡེ་དང་བཙུན་པ་ལ་སོགས་པའི་རྣམ་པ་མ་ཡིན་པ། འོད་ཀྱི་རང་བཞིན་གྱི་སྐུ། རྣམ་པ་གསལ་བ། ངོ་བོ་བདེ་བ། རང་བཞིན་སྟོང་པ་སྟེ་དབང་བཞིའི་དོན་ལྷའི་སྟེང་དུ་ཚང་བར་བསྒོམ་མོ། །གཉིས་པ་ནི་བླ་མེད་ཀྱི་དགོངས་པས་བཟླས་ཚུལ་གསུམ་སྟེ

༑ ཡེ་ཤེས་ཀྱི་བཟླས་པ་དང༌། དམ་ཚིག་གི་བཟླས་པ། འཁོར་བའི་བཟླས་པའོ ༑ ༑ ཡེ་ཤེས་ཀྱི་བཟླས་པ་ནི་ཡབ་ཀྱི་རྡོ་རྗེ་ནས་ཡུམ་གྱི་མཁར་བརྒྱུད། ཡུམ་གྱི་ཞལ་ནས་འོད་ཟེར་གྱི་རྣམ་པར་འཕྲོད་ནས་ཕྱོགས་བཅུའི་སངས་རྒྱས་དང་དཔའ་བོ་རྣལ་འབྱོར་མའི་ཚོགས་རྣམས་མཆོད། དེ་དག་གི་ཐུགས་ཀར་ཐིམས། ཐུགས་གཉིས་སུ་མེད་པའི་ཡེ་ཤེས་དང་འདྲེས། ཚུར་འདུས་པས་རང་ལ་དེ་དག་གི་བྱིན་རླབས་འཇུག་པར་བསམ། མར་ ( ¡¶ ཞ ¡· ཕར་ ) འཕྲོས་པས་སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས། ཐམས་ཅད་ཀྱང་ལྷར་གྱུར་ནས་དེ་དག་ཐམས་ཅད་བདག་འདྲ་བར་བཟླས་པ་བྱེད་པར་བསམ་མོ། །དམ་ཚིག་གི་བཟླས་པ་ཚུར་འཁོར་བ་དང་ ༑ འཁོར་བའི་བཟླས་པ་ས་བོན་ལ་འཁོར་བ་དེའི་གནད་ཀྱིས་ཤེས་སོ། ། གཉིས་པ་རྫོགས་རིམ་གྱི་མན་ངག་ནི། རྩ་རླུང་ཐིག་ལེ་བསྒོམ་པ་ལྟ་ཞོག སྣང་སྲིད་ཀྱི་ཆོས་ཐམས་ཅད་སྣང༌། གསལ། རིག བདེ་བཞི་ལས་མ་འདས་ལ། དེ་ཐམས་ཅད་རང་སྟོང་དུ་གདོད་ནས་དག་པ་རྫོགས་པ་ཡིན་ལ། དེ་ལ་རིམ་གྱིས་གོམས་པར་བྱེད་པ་རིམ་པ་ཡིན་ནོ། །གསུམ་པ་རིམ་པ་གཉིས་དབྱེར་མེད་དུ་བསྒོམ་པའི་མན་ངག་ནི། ཕྱིའི་ཡུལ་དཀྱིལ་འཁོར། ནང་གི་རྩ་རླུང་དྭངས་མ་གསུམ་ལྷ་དང་ལྷ་མོ་ཡིན། དེ་གཉིས་སྣོད་བཅུད་གཉིས་ཀྱང་ཡིན་ལ། དེ་དང་རྫོགས་རིམ། རང་རྫོགས་བཞིའང་མཉམ་འབྱོངས་གཉིས་གཅིག་ཏུ་ཡོད་ལ། ཡོད་པ་བཞིན་དུ་བསྒོམ་པའོ། །དེ་གཉིས་ཀ་ཡེ་ཤེས་བཞི། རྡོ་རྗེ་བཞི། ལྷ་བཞི། སྐུ་བཞིར་འགྲོ་སྟེ་བླ་མའི་ཞལ་ལས་ཤེས་པར་བྱའོ། །བཞི་པ་སྔགས་གཅིག་བཟླས་པས་ཉིན་ཞག་ཕྲུགས་གཅིག་གི་བཟླས་པར་འགྱུར་བ་ནི། ཐོ་རངས་ལྷ་མོ་བཞིའི་གླུས་བསྐུལ། རང་ཐུན་མཚམས་ཀྱི་ལྷར་ལངས་ཏེ། སྐྱབས་འགྲོ་སེམས་བསྐྱེད་བྱས་ཏེ། ཨོཾ་ཀ་ནས་ཨའི་བར་བརྗོད། སྭཱ་ཧཱ་བཞག་ལ་ལན་གསུམ་བརྗོད། གཉིད་དུ་འགྲོ་ཁར་ཨོཾ་བོར་སྭཱ་ཧཱ་བཏགས་པ་ལན་གསུམ་བརྗོད་དོ། །དེས་ཅི་སྨྲས་པ་ཐམས་ཅད་སྔགས་སུ་འགྱུར་ཏེ། ཀཱ་ལི་ཐབས། ཨཱ་ལི་ཤེས་རབ་ཡིན་ལ།

དེ་གཉིས་ལས་མ་གཏོགས་པའི་ངག་མི་སྲིད་པས་སོ། །དེ་ཡང་རང་སྟོང་གི་གནད་ཀྱིས་སོ། །ལྔ་པ་བསྲུང་བ་གཅིག་བྱས་པས་ཉིན་ཞག་ཕྲུགས་གཅིག་གི་བསྲུང་བར་འགྱུར་བ་ནི། སྐྱབས་འགྲོ་སེམས་བསྐྱེད་སྔོན་དུ་བཏང་ལ་རང་ཐུན་མཚམས་ཀྱི་ལྷར་གསལ་བས། ཨོཾ་ཀ་ཁ་ག་གྷ་ང༌། ཙ་ཚ་ཛ་ཛྙ་ཉ། ཊ་ཋ་ཌ་ཌྷ་ན། ཏ་ཐ་ད་དྷ་ན། པ་ཕ་བ་བྷ་མ། ཡ་ར་ལ་ཝ། ཤ་ཥ་ས་ཧ་ཀྵ། ཨ་ཨཱ། ཨི་ཨཱི། ཨུ་ཨཱུ། རྀ་རཱྀ། ལྀ་ལཱྀ། ཨེ་ཨཻ། ཨོ་ཨཽ། ཨཾ་ཨཿརཀྵ་རཀྵ་སྭཱ་ཧཱ། ཞེས་ ( ¡¶ ཞ ¡· + བཅུག་ན་ལེགས་སོ། །དེ་ནས་ ) སྤྱི་བོར་ཨོཾ་དཀར་པོའི་མཐའ་བསྐོར་བ་ལ་དམིགས་ཏེ་བཟླས་པས་འོད་ཟེར་དཀར་པོ་བྱུང་སྟེ། འོད་ཀྱི་ཐག་པས་སྤྱི་བོ་ནས་རྐང་མཐིལ་གྱི་བར་དུ་ཀཱ་ལི་གཡས་སྐོར། ཨཱ་ལི་གཡོན་སྐོར་དུ་དཀྲིས་ལ། ནད་གདོན་སོགས་ཀྱིས་ཚུགས་པའི་ཐབས་མེད་པར་བསྒོམ་མོ། །དེ་བཞིན་དུ་མགྲིན་པར་ཨཱཿདང་འོད་ཟེར་དམར་པོ། ཐུགས་ཀར་ཧཱུྃ་དང་འོད་ཟེར་སྔོན་པོ་འགྲེའོ། །འདི་ཡང་ལུས་ངག་ཡིད་གསུམ་རྡོ་རྗེའི་གནད་ཀྱིས་སོ། །དེ་ནས་ཡི་གེ་གསུམ་གསལ་བཏབ་ལ་འབྲུ་གསུམ་བརྗོད། གཉིད་དུ་འགྲོ་ཁར་ཡང་དེ་བཞིན་དུ་བྱའོ། །དྲུག་པ་རྡོ་རྗེ་སེམས་དཔའི་བསྒོམ་བཟླས་ཀྱི་མན་ངག་ནི། ཤྲཱི་ཧེ་རུ་ཀ་རྡོ་རྗེ་སེམས་དཔའ་ཞེས་བྱ་བའི་དོན་ནོ། །རྒྱུད་ཀྱི་བཤད་པའི་དོན། བཛྲ་ས་ཏྭ་ཨ་ཞེས་པའི་དོན་གྱིས་གཟུངས་ཡང་སྙིང་དུ་བྱས་པ་ཡིན་པས་དེའི་དོན་ངེས་པར་བྱས་ནས་བརྒྱ་རྩ་རེ་ཙམ་བཟླས་ན་དུས་གསུམ་གྱི་སངས་རྒྱས་ཐམས་ཅད་ཀྱི་བཟླས་པ་བྱས་པར་འགྱུར་ཞིང༌། དེ་དག་གི་བྱིན་རླབས་ཀྱང་འཇུག་པ་ཡིན་ནོ། །ཡི་གེ་བརྒྱ་པ་ནི་ཕྲིན་ལས་བསྐུལ་བའི་སྔགས་ཡིན་གྱི་གཟུངས་མ་ཡིན་གསུང་ངོ༌། །འདིའི་བརྒྱུད་པ་ནི། རྡོ་རྗེ་འཆང༌། ཡེ་ཤེས་ཀྱི་མཁའ་འགྲོ་མ། བིརྺ་པ། ཀཧྞ་པ། ཌ་མ་རུ་པ། ཨ་ཝ་དྷཱུ་ཏཱི་པ། ག་ཡ་དྷ་ར། འབྲོག་མི་ལོ་ཙཱ་བ། མངའ་རིས་པ། སྒྱི་ཆུ་བ། བླ་མ་ས་སྐྱ་པ་ཆེན་པོ། བདུན་པོ་འདིའི་ཟབ་ཆོས་ཡིན་པས་ཉམས་མྱོང་མེད་པ་ལ་མི་བསྟན་གསུང་ངོ༌།

།དགེ་བསྙེན་གྲགས་པ་རྒྱལ་མཚན་གྱིས་དབང་ཕྱུག་འོད་ཟེར་གྱི་ངོར་བཙོང་ཁ་དགོན་པར་བླ་མའི་གསུང་བཞིན་བྲིས་པའོ།། །། ༄༅། །ལམ་འབྲས་ཀྱི་གཞུང་ཇི་ལྟ་བ་བཞིན་དུ་བཀྲི་བའི་ཁྲིད་ཡིག་ཚིགས་བཅད་མ་བཞུགས། ། ༄༅། །དཔལ་ལྡན་བླ་མའི་ཚོགས་ལ་ཕྱག་འཚལ་ཏེ། །རྡོ་རྗེ་འཆང་ལ་གཉིས་པའི་ཚིག་གིས་འདུད། །མདོ་རྒྱུད་བསྟན་བཅོས་ཀུན་གྱི་སྙིང་པོའི་དོན། ། ཉུང་ངུའི་ཚིག་གིས་བརྗོད་པར་བྱ་ཡིས་ཉོན། །སྡུག་བསྔལ་སྡུག་བསྔལ་ངན་སོང་གསུམ་གྱི་གནས། །མཛེ་ནད་ཤུ་བའི་སྟེང་ན་རྨ་འབྲས་བཞིན། །ལེགས་པར་བསམས་ན་བསྲན་པར་ག་ལ་ནུས། །དེ་བསམས་མི་དགེའི་ལས་ལས་ལྡོག་པར་བྱ ༑ ༑ མཐོ་རིས་གསུམ་ནའང་འགྱུར་དང་འདུ་བྱེད་དེ། །དང་པོ་མཐོ་དམན་འགྱུར་བ་བསམ་པར་བྱ། །གཉིས་པ་བྱ་བས་ཟིན་པ་ག་ལ་འགྱུར། །དེས་ན་དང་པོར་འཁོར་བའི་ཉེས་པ་བསམ། །དབེན་པར་གནས་ནས་བསམ་གཏན་བསྒོམ་པ་ལ།། བྱིས་དང་འགྲོགས་ན་དབེན་པ་མི་ཐོབ་པས། །སྐྱེ་བོ་དག་ལ་སྐྱོ་བ་བསྒོམ་བྱ་སྟེ། ། འདི་ཡིས་དབེན་པ་ཐོབ་ཅིང་ལོག་འཚོ་སྤང༌། །དེ་ལྟར་འཇིག་རྟེན་རྣམ་རྟོག་བཏང་ནས་ནི། །དཀོན་མཆོག་གསུམ་ལ་སྐྱབས་སུ་འགྲོ་བ་དང༌། །བདག་གཞན་མཉམ་དང་བརྗེ་བའི་བྱང་ཆུབ་སེམས། །དོན་དམ་བྱང་ཆུབ་སེམས་ཀྱང་བསྒོམ་པར་བྱ།། དེ་ལྟར་བསམས་ཀྱང་ཚེ་འདིར་སྲེད་པ་ན། །མི་རྟག་པ་ནི་ཐུན་མཚམས་ཐམས་ཅད་དུ། །ཡང་ཡང་དྲན་པར་བྱ་ཡི་མི་རྟག་པ། །རྟག་ཏུ་མི་བསམ་དུས་འདས་དགོས་མེད་ཕྱིར། །བྱང་ཆུབ་སེམས་གཉིས་བསྒོམ་པའི་ཐུན་མཚམས་སུ། །མདོ་བཀླག་དཀོན་མཆོག་མཆོད་ལ་བརྩོན་པར་བྱ། །ཕ་རོལ་ཕྱིན་པའི་གཞུང་ལུགས་མདོར་བསྡུས་ནས། །སྙིང་པོ་དོན་གྱི་མན་ངག་འདི་དག་ཡིན། །དེ་ཙམ་གྱིས་ནི་བློ་གྲོས་མ་གང་བའི། །བློ་ཆེན་སྦྱངས་པ་ཟབ་མོ་དག་ལ་མོས། །རྡོ་རྗེ་འཆང་ཆེན་མྱུར་དུ་ཐོབ་འདོད་པ། །དེ་ལ་རྡོ་རྗེ་ཐེག་པ་སྦྱིན་པར་བྱ། །བླ་མ་བརྒྱུད་པ་དང་ལྡན་རྒྱུད་དོན་རིག །དམ་ཚིག་མཆོག་སྲུང་མན་ངག་དུ་མས་བརྒྱན།

།སྙིང་རྗེས་རྒྱུད་བརླན་བསྟན་བཅོས་དུ་མ་ཤེས། །དེ་ཡི་ཞབས་བསྟེན་གསོལ་བ་ལན་མང་བཏབ ༑ ༑ དེ་ཡི་ནང་ནས་དཀྱིལ་འཁོར་ཆེན་པོ་རུ། །ཞུགས་ལ་དབང་བཞི་པོ་རྣམས་རྫོགས་པར་བླངས། །བྱིན་རླབས་ཕྲ་མོ་ཙམ་གྱིས་མ་ཡིན་ཏེ། །སྔགས་ཀྱི་རྩ་བ་དབང་བསྐུར་ཡིན་པས་སོ། །དེ་ནས་རྩ་བ་ཡན་ལག་བཅས་པ་ཡི། །དམ་ཚིག་ལ་ནི་བྱང་བས་ནན་ཏན་བྱ། །དེ་ཙམ་གྱིས་ཀྱང་སྐྱེ་བ་བཅུ་དྲུག་ནས། །འགྲུབ་ལ་ལམ་རྣམས་ཀུན་གྱི་གཞི་ཡིན་ནོ། །དེ་ལྟར་སྣོད་དང་ལྡན་པའི་གང་ཟག་ལ། ། བསྐྱེད་རིམ་ལམ་གྱི་ཡན་ལག་བཅས་བསྟན་ནས། །བཟླས་བརྗོད་སྦྱིན་སྲེག་དག་གིས་རྒྱུད་སྦྱངས་ལ། །དེ་ནས་ལྟ་བ་དག་ལ་བློ་སྦྱང་ངོ༌། །དང་པོ་དངོས་ཀུན་སེམས་སུ་བསྒྲུབ་བྱ་སྟེ། །སེམས་ལས་མ་གཏོགས་འདི་ན་གཞན་འགའ་མེད། ། རང་སེམས་འཁྲུལ་པའི་བག་ཆགས་ཀྱིས་བསླད་དེ། །རྨྀ་ལམ་རྟ་གླང་མིག་གི་རབ་རིབ་བཞིན། །སེམས་དེ་ངོ་བོ་ཉིད་མིན་སྒྱུ་མ་སྟེ། །སྨིག་རྒྱུ་ཆུ་ཟླ་བཙུབས་པའི་མེ་བཞིན་དུ། །སྣ་ཚོགས་རྐྱེན་རྣམས་ཚོགས་ནས་སྣང་བ་ཙམ། །འདི་ཡི་སེམས་ཀྱི་རང་བཞིན་གང་ཡིན་སྨྲོས། །སྒྱུ་མ་ཞེས་བྱ་ངོ་བོ་ཉིད་ཀྱང་ནི། །འདི་ན་མེད་ཅིང་རྟེན་ཅིང་འབྲེལ་འབྱུང་ཉིད། །སྐྱེ་དང་འགག་དང་གནས་པ་ཡོད་མིན་ན། །བརྗོད་བྲལ་འདི་ལ་ཅི་ཞིག་བསམ་པར་བྱ། །བརྗོད་མེད་བརྗོད་པ་འདི་ལ་དོན་མེད་ཅིང་ ༑ ༑ བསམ་མིན་བསམ་པར་བྱ་བའི་གནས་མིན་ལ། །བསྒོམ་དུ་མེད་པ་འདི་ལ་ཅི་ཞིག་བསྒོམ། །དེ་ལྟར་ཤེས་ན་འཛིན་པ་མེད་པར་འགྱུར། །ལྟ་བ་ཡང་དག་བསམ་པས་བློ་སྦྱངས་ནས། །དེ་ནས་རིམ་གཉིས་བསམ་གཏན་བསྒོམ་པར་བྱ། ། བསྐྱེད་པའི་རིམ་ནས་རིམ་གྱིས་བློ་སྦྱངས་སམ། །དེ་ཉིད་རྟེན་དུ་འཛིན་ཏམ་བློ་རིགས་གཉིས། །དང་པོ་བསྐྱེད་པའི་རིམ་པ་ཉིད་ལ་ནི། །བློ་ཡི་སྣང་བ་ཐོབ་ཀྱི་བར་དུ་སྟེ། །གཉིས་པ་དཀྱིལ་འཁོར་རྫོགས་པའམ་ལྷན་ཅིག་སྐྱེས། །གང་རུང་སྔོན་དུ་སོང་ནས་རྫོགས་རིམ་བསྒོམ། །རྫོགས་རིམ་ཟབ་མོ་ཀུན་གྱི་སྔོན་འགྲོ་ནི།།

སྦྱང་བ་རྣམ་གསུམ་དེ་ནས་རླུང་ལ་བསླབ། །སྦྱཽར་བ་རྣམ་བདུན་གཙོ་བོ་བུམ་པ་ཅན ༑ ༑ སངས་རྒྱས་ལམ་ནི་ཁ་སྦྱོར་དག་ལ་གནས། །འདི་ནི་འཆི་བ་མེད་པའི་བཅུད་ལེན་ཏེ། །འདི་ནི་རྒས་པ་མེད་པའི་སྨན་གྱི་མཆོག །མཐུ་སྟོབས་དུ་མ་སྒྲུབ་པར་བྱེད་པའང་འདི། །རིམ་གཉིས་རྟེན་འབྲེལ་བརྟན་པར་བྱ་བའང་འདི། །རང་བྱིན་བརླབ་པ་གཏུམ་མོ་ཕྲ་ཐིག་གསུམ། །ལས་ཀྱི་ཕྱག་རྒྱ་དངོས་དང་ཡེ་ཤེས་གཉིས ༑ ༑ དེ་ལྟར་རྫོགས་རིམ་རྣམ་པ་གཉིས་ཀྱི་ཡང༌། །སྔོན་འགྲོ་སྦྱངས་པ་སྦྱོང་བ་བསྟན་པ་ཡིན། ཁ་སྦྱོར་དང་བྲལ་ཟབ་མོའི་མན་ངག་ཀུན། །རིམ་གྱིས་འཕུལ་བར་བྱེད་པའི་ལམ་ཡིན་གྱི། །མྱུར་དུ་འགྲུབ་པར་བྱེད་པ་མ་ཡིན་པས། །དེ་ཕྱིར་ཁ་སྦྱོར་ལམ་ལ་གུས་པར་བྱ། །སངས་རྒྱས་ཡོན་ཏན་ཁ་སྦྱོར་དག་ན་གནས། ཁ་སྦྱོར་བསྒོམ་པའི་སྒྲུབ་པ་པོ་དག་ལ། །སྔོན་དུ་ལུས་སྦྱངས་ཡུན་རིང་གཅེས་པ་སྟེ།། ཉམས་མྱོང་སྐྱེས་ནས་ལྟ་བ་དག་དང་བསྲེ། །རང་སེམས་གདོད་ནས་སྤྲོས་བྲལ་རྒྱུ་རྒྱུད་དང༌། །དབང་གི་ཡེ་ཤེས་ལམ་གྱི་ལྟ་བ་དང༌། །ཉམས་མྱོང་སངས་རྒྱས་ས་ལ་ངོ་བོ་གཅིག །རྟོགས་པའི་སངས་རྒྱས་ཟླ་བའི་དཔེ་ཡིས་བསྟན། །འགའ་ཞིག་ཕྱག་རྒྱ་ཆེན་པོ་ཐོག་བབ་ཅེས། །ཐོག་མར་སྟོན་བྱེད་རྨོངས་པ་འགའ་སྨྲ་མོད། །དེ་ནི་དེ་མིན་ལྟ་བའི་བསམ་གཏན་ཏེ། །བསྒོམས་པའི་ཤུགས་འབྱུང་ཕྱག་རྒྱ་ཆེན་པོ་ཡིན ༑ ༑ དེ་ལྟར་རིམ་གཉིས་ལམ་ལ་སྦྱོར་བ་ཡིས། །དྲོད་ཐོབ་ནས་ནི་སྤྱོད་པས་བརྟན་བྱས་ལ། །ས་རྣམས་བསྒྲུབས་ནས་ཉེ་རྒྱུས་མཚམས་སྦྱར་བས། །རྡོ་རྗེ་འཛིན་པ་མངོན་དུ་ཐོབ་པར་འགྱུར། །དགེ་བསྙེན་རྣལ་འབྱོར་གྲགས་པ་རྒྱལ་མཚན་ལ། །རྒྱས་མིན་སྙིང་པོའི་དོན་ལ་མོས་པ་ཡི། །དད་གུས་དང་བཅས་བྲ་སྟོན་བློ་གྲོས་ཀྱིས། །གསོལ་བ་བཏབ་ནས་ས་སྐྱར་སྦྱར་བ་ཡིན། །སྙིང་པོའི་སྙིང་པོ་བླངས་ནས་བསྟན་པ་འདི། །ཚིགས་བཅད་ཉི་ཤུ་རྩ་བདུན་འདི་དང་བརྒྱད། ། ལེགས་པར་སྦྱར་བ་ལས་བྱུང་དགེ་བ་ཡིས། །འགྲོ་ཀུན་རྡོ་རྗེ་འཛིན་པའི་སར་བགྲོད་ཤོག

།ཉེས་པའི་ཚོགས་རྣམས་བླ་མ་རྣམས་དང་སངས་རྒྱས་ཀྱི་སྤྱན་སྔར་བཤགས་ཤིང༌། དགེ་བ་སེམས་ཅན་ཐམས་ཅད་ལ་བསྔོ་བ་དང་བར་དུ་གཅོད་པ་ཐམས་ཅད་ཞི་བར་གྱུར་ཅིག། །། རྗེ་བཙུན་གྲགས་པའི་གསུང་རབ་དཔེ་བསྡུར་མ་པོད་གཉིས་པ། མེས་པོའི་ཤུལ་བཞག་ལས། ས་སྐྱ་བཀའ་འབུམ། PAGE 12PAGE 11