གང་བར་བསམས་ལ། ཨོཾ་སརྦ་ཏ་ཐཱ་ག་ཏཱ་ཨ་ནུ་རཱ་ག་ཏཱ་བཛྲ་སྭ་བྷཱ་བ་ཨཱཏྨ་ཀོ྅་ཧཾ། ཞེས་བྱིན་གྱིས་བརླབས་ཏེ་རྗེས་སུ་ཆགས་པ་རྡོ་རྗེ་སེམས་དཔའི་ཡན་ལག་གོ །རིགས་ཀྱི་བདག་པོའི་རྒྱས་གདབ་པའི་རྗེས་ལ། ཨོཾ་སརྦ་ཏ་ཐཱ་ག་ཏཱ་ཨབྷྀ་ཥེ་ཀ་ཏ་བཛྲ་སྭ་བྷཱ་བ་ཨཱཏྨ་ཀོ྅་ཧཾ། ཞེས་བྱ་བས་བྱིན་གྱིས་བརླབས་ཏེ་དབང་བསྐུར་བ་མི་བསྐྱོད་པའི་ཡན་ལག་གོ །དེ་ནས་

¡Ã མདུན་དུ་བདུད་རྩི་བྱིན་གྱིས་བརླབས་ལ། ( ¡¶ ལུ ¡· དངོས་སུ་འབྱོར་པའམ་ཡིད་ཀྱིས་སྤྲུལ་པའི་བདུད་རྩི་གཏོར་མ་རྒྱས་བསྡུས་གང་རུང་ལྟར་བྱིན་གྱིས་རླབས་ལ་གཡོན་པས་མཐེབ་སྲིན་གྱིས་ལྕེ་ལ་བཞག་སྟེ་ལྷ་ཐམས་ཅད་ཡེ་ཤེས་ཀྱི་བདུད་རྩིས་མཉེས་པར་བསམ་ཞིང༌། ) ཨོཾ་སརྦ་ཏ་ཐཱ་ག་ཏ་ཨ་མྲྀ་ཏ་བཛྲ་སྭ་བྷཱ་བ་ཨཱཏྨ་ཀོ྅་ཧཾ་ཞེས་ ( ¡¶ ཞ ¡·¡¶ ལུ ¡· + བྱ་བས་བྱིན་གྱིས་བརླབས་ཏེ་ ) པས་བདུད་རྩི་མྱང་བ་འོད་དཔག་ཏུ་མེད་པའི་ཡན་ལག་གོ །དེ་ནས་ཐུགས་ཀ་ནས་ལྷ་མོ་བརྒྱད་སྤྲུལ་ཏེ། བདག་དང་གསང་བའི་དཀྱིལ་འཁོར་ལ་ཕྱི་ནང་གསང་བ་དེ་ཁོ་ན་ཉིད་ཀྱི་མཆོད་པས་མཆོད་དེ། ཨོཾ་སརྦ་ཏ་ཐཱ་ག་ཏ་པཱུ་ཛ་བཛྲ་སྭ་བྷཱ་བ་ཨཱཏྨ་ཀོ྅་ཧཾ་ཞེས་བྱ་བས་བྱིན་གྱིས་བརླབས་ཏེ་མཆོད་པ་དོན་ཡོད་གྲུབ་པའི་ཡན་ལག་གོ །དེ་ནས་དཀྱིལ་འཁོར་དང་ནམ་མཁའ་ཐམས་ཅད་ལས་ཀྱང་བསྟོད་པའི་སྒྲ་བྱུང་སྟེ་འདི་སྐད་དུ། འགྲོ་བ་བུད་མེད་འདུལ་གཟིགས་ནས། །བདག་མེད་རྣལ་འབྱོར་མར་གྱུར་གང༌། །ཕྱག་འཚལ་ཕ་རོལ་ཕྱིན་ཐུབ་ལ། །སྒྱུ་མའི་ཕྱག་རྒྱ་ཕྱག་འཚལ་བསྟོད། །ཨོཾ་སརྦ་ཏ་ཐཱ་ག་ཏ་སྟུ་ཏི་བཛྲ་སྭ་བྷཱ་བ་ཨཱཏྨ་ཀོ྅་ཧཾ་ཞེས་བྱ་བས་བྱིན་གྱིས་བརླབས་ཏེ་བསྟོད་པ་རིན་ཆེན་འབྱུང་ལྡན་གྱི་ཡན་ལག་གོ །དེ་ལྟར་རྒྱས་འབྲིང་གང་ཡང་རུང་སྟེ་བསྐྱེད་པའི་རིམ་པ་ཡོངས་སུ་རྫོགས་ནས། ད་ནི་ཁ་དོག་གི་སྒོ་ནས་ཞེན་པ་སྤང་བ་དང༌། དག་པ་རྗེས་སུ་དྲན་པར་བྱས་པ་ལས། དང་པོ་ནི་ལྷའི་ཁ་དོག་དང་རིགས་ལ་མངོན་པར་ཞེན་པ་སྤང་བའི་ཕྱིར་ལྷ་མོ་ཐམས་ཅད་རྡོ་རྗེ་འཆང་གི་རིགས་ཡིན་ཞིང་དྲག་པོའི་ལས་བསྒྲུབ་པའི་ཕྱིར། དང་པོར་ནག་པོ་རབ་ཏུ་བསྒོམ ༑ ༑ འོད་དཔག་མེད་ཀྱི་རང་བཞིན་ཡིན་ཞིང་འདོད་ཆགས་སྤང་བ་དང་དབང་གི་ལས་ཐམས་ཅད་བསྒྲུབ་པར་བྱ་བའི་ཕྱིར། གཉིས་པ་དམར་པོའི་རྣམ་པར་བསྒོམ། །རིན་འབྱུང་གི་ངོ་བོ་ཡིན་ཞིང་སེར་སྣ་སྤང་བ་དང་རྒྱས་པའི་ལས་བསྒྲུབ་པའི་ཕྱིར། གསུམ་པ་ལ་ནི་སེར་པོར་བསྒོམ།

དོན་ཡོད་གྲུབ་པའི་ངོ་བོ་ཡིན་ཞིང་ཕྲག་དོག་སྤང་བ་དང་ ¡Ã བདེ་བའི་ལས་སམ་ཕྲིན་ལས་སྣ་ཚོགས་ ( ¡¶ ཞ ¡· དྲག་པོའི་ལས་ ) བསྒྲུབ་པའི་ཕྱིར། བཞི་པ་ལྗང་གུ་དེ་བཞིན་ནོ། །མི་བསྐྱོད་པའི་ངོ་བོ་ཡིན་ཞིང་ཞེ་སྡང་སྤང་བར་བྱ་བ་དང་བསྐྲད་པར་བྱ་བའི་ལས་བསྒྲུབ་པའི་ཕྱིར། ལྔ་པར་ཁ་དོག་སྔོན་པོ་ཡིན། རྣམ་པར་སྣང་མཛད་ཀྱི་ངོ་བོ་ཡིན་ཞིང་གཏི་མུག་སྤང་བ་དང་ཞི་བའི་ལས་བསྒྲུབ་པའི་ཕྱིར། དྲུག་པར་དཀར་པོའི་ལུས་ཅན་ནོ། །དེ་དག་གིས་ནི་ཞེན་པ་སྤངས་པར་མ་གྱུར་ན་ལྷ་མོ་རེ་རེའི་སྐུ་ཕྱེད་དཀར་ཞིང་ཕྱེད་གནག་པ་ལྟ་བུའམ་ལུས་རེ་རེ་ལའང་ཁ་དོག་དྲུག་དྲུག་དང་ལྡན་པ་ལྟ་བུར་བསྒོམས་ལ། རིགས་དང་ཁ་དོག་ཏུ་འཛིན་པ་ཐམས་ཅད་དང་བྲལ་ཏེ་ལྷན་ཅིག་སྐྱེས་པའི་ཡེ་ཤེས་དང་འདྲ་བ་བདག་མེད་པའི་བསམ་གཏན་ཅི་རིགས་པར་བསྒོམས་ཏེ། ཡན་ལག་དྲུག་བསྒོམ་རྣལ་འབྱོར་པ། །དགའ་བྲལ་མཐར་ཡང་དེ་བཞིན་ནོ། །དེ་ལ་འཛིན་པ་མེད་པ་ལྷན་ཅིག་སྐྱེས་པའི་ཡེ་ཤེས་ཡིན་པའང་ ¡Ã རྒྱུད་རྒྱས་པ་ལས། ( ¡¶ ཞ ¡· - རྒྱུད་རྒྱས་པ་ལས། ) ། ཇི་སྲིད་བློ་ནི་འཕེལ་འགྱུར་བ། །དེ་སྲིད་བསྒོམ་པར་འགྱུར་བ་སྟེ། ། གང་ཡང་བློ་ཡི་ཡུལ་མེད་པ། །ལྷན་ཅིག་སྐྱེས་དེ་ཇི་ལྟར་བསྒོམ། །ཞེས་གསུངས་སོ། །དེ་ནས་དཀྱིལ་འཁོར་ ¡Ã གྱི་ ( ¡¶ ལུ ¡· དང་ལྷའི་ ) དེ་ཁོ་ན་ཉིད་བསྒོམ་པར་བྱ་སྟེ། དེ་ལ་དཀྱིལ་འཁོར་གྱི་དེ་ཁོ་ན་ཉིད་ལས། ཕྱི་རོལ་དཀྱིལ་འཁོར་གྱི་འཁོར་ལོ་ནི་རང་གི་སེམས་ཉིད་དོ། །དེའི་ཡོན་ཏན་ཆོས་ཐམས་ཅད་མཉམ་པ་ཉིད་ལས་གྲུ་བཞི་པའོ། །རྣམ་ཐར་སྒོ་བཞི་ལྡན་པས་ན་སྒོ་བཞིའོ ༑ ༑ དྲན་པ་ཉེ་བར་བཞག་པ་བཞི་ནི་ཁྱམས་བཞིའོ། །རྟ་བབས་བཞྀ་ནི་ཡང་དག་པར་སྤང་བ་བཞིའོ། །སྒོ་ཁྱུད་ནི་རྫུ་འཕྲུལ་གྱི་རྐང་པ་བཞིའོ། །རྩིག་པ་ལྔ་ནི་དབང་པོ་ལྔ་དང་སྟོབས་ལྔའོ། །དར་དང་རྔ་ཡབ་དང་མེ་ལོང་དང་མེ་ཏོག་གི་ཕྲེང་བ་ལ་སོགས་པ་དཀྱིལ་འཁོར་གྱི་རྒྱན་རྣམས་ནི་བྱང་ཆུབ་ཀྱི་ཡན་ལག་བདུན་ནོ།

།ཀ་བ་བརྒྱད་ནི་འཕགས་པའི་ལམ་ཡན་ལག་བརྒྱད་དོ། །དྲ་བ་ནི་ཉོན་མོངས་པ་འཇོམས་པའོ། །དྲ་བ་ཕྱེད་པ་ནི་ཉེ་བའི་ཉོན་མོངས་པ་འཇོམས་པའོ། །རྡོ་རྗེའི་མདུང་ ¡Ã དང་ཐིག་ནི་ ( ¡¶ ལུ ¡· ནི་ཐོག་དང་ ) ཆོས་ཀྱི་སྦྱོར་བ་རྗེས་སུ་དྲན་པའོ། །ཕྱི་དང་ནང་གི་རྡོ་རྗེའི་ར་བ་ཟླུམ་པོ་ནི་ཕྱོགས་ཐམས་ཅད་དུ་དུས་གསུམ་གྱི་སངས་རྒྱས་ཐམས་ཅད་ཀྱིས་རྡོ་རྗེ་ཐེག་པའི་ཆོས་ཀྱི་འཁོར་ལོ་བསྐོར་བའོ། །དུར་ཁྲཽད་བརྒྱད་ནི་རྣམ་པར་ཤེས་པའི་ཚོགས་བརྒྱད་དང་བུ་ག་དགུ་དག་པའོ། །ཞེས་བྱ་བ་ལ་སོགས་པ་རྒྱས་པར་དྲན་པར་བྱའོ།། དེ་ནས་ལྷའི་དག་པ་དྲན་པར་བྱ་སྟེ། དེ་ལ་མ་དག་པའི་གཟུགས་ཀྱི་ཕུང་པོ་ནི་གཟུགས་ཕུང་མ་ཡིན་ཏེ། ཡང་དག་པ་ནི་ལྷ་མོ་རྡོ་རྗེ་མ་ཡིན་ནོ་སྙམ་དུ་མོས་པར་བྱའོ། །དེ་བཞིན་དུ་ཚོར་བ་ ¡Ã དག་པ་ ( ¡¶ ཞ ¡· ལ་ནི་ ) དཀར་མོར་བཤད།། འདུ་ཤེས་ཆུ་ཡི་རྣལ་འབྱོར་མ། །འདུ་བྱེད་རྡོ་རྗེ་མཁའ་འགྲོ་མ། །རྣམ་ཤེས་ཕུང་པོའི་ ¡Ã རང་བཞིན་གྱིས ( ¡¶ ཞ ¡· ཚུལ་གྱི་ན ) ། །བདག་མེད་རྣལ་འབྱོར་མར་གནས་སོ། །དཀྱིལ་འཁོར་བདག་མོ་འཇིགས་གཟུགས་མ། །འཇིགས་པ་ཡང་ནི་འཇིགས་པར་མཛད། །ས་ནི་པུཀྐ་སཱི་རུ་བཤད། །དེ་བཞིན་ཆུ་ནི་རི་ཁྲོད་མ། །མེ་ནི་གཏུམ་མོར་ཤེས་པར་བྱ། །རླུང་ནི་གཡུང་མོར་རབ་ཏུ་གྲགས ༑༑ གཟུགས་ལ་དཀར་མོ་རབ་ཏུ་བཤད། །སྒྲ་ལ་ཆོམ་རྐུན་མ་རབ་གྲགས ༑ ༑ དྲི་ཡི་ཆ་ལ་རོ་ལངས་མ། །རོ་ལ་གྷསྨ་རཱི་རུ་བརྗོད། །རེག་ལ་ས་སྤྱོད་མར་བཤད་དོ། །ཆོས་ཀྱི་དབྱིངས་ལ་མཁའ་སྤྱོད་མ། །རྟག་ཏུ་ཡང་དག་རྣམ་དག་པས། །དེ་ཉིད་རྣལ་འབྱོར་མ་ ( ¡¶ ཞ ¡· པ་ ) ཡིས་འགྲུབ། །ཡང་སྐྱེ་མཆེད་ཀྱི་དག་པ་དྲན་པ་ནི། མ་དག་པའི་མིག་ནི་མིག་མ་ཡིན་ཏེ། གཏི་མུག་རྡོ་རྗེ་མའོ་སྙམ་དུ་མོས་པར་བྱ་སྟེ། དེ་ནི་ཤར་ཕྱོགས་ཀྱི་རྡོ་རྗེ་མའོ། །དེ་བཞིན་དུ་རྣ་བ་ནི་ཞེ་སྡང་རྡོ་རྗེ་མ་སྟེ་རྡོ་རྗེ་བདག་མེད་མའོ། ། ¡Ã སྣ་ལ་སེར་སྣ་རྡོ་རྗེ་མའོ། ། ( ¡¶ ཞ ¡· - སྣ་ལ་་་་་་་རྗེ་མའོ། ། ) དེ་བཞིན་དུ་རྣ་བ་ནི་ཞེ་སྡང་རྡོརྗེ་མ་སྟེ་གསང་བའི་དཀར་མོའོ།

ཁ་ལ་འདོད་ཆགས་རྡོ་རྗེ་མ་ནི་ཆུའི་རྣལ་འབྱོར་མའོ ༑༑ ལུས་ལ་ཕྲག་དོག་རྡོ་རྗེ་མ་ནི་རྡོ་རྗེ་མཁའ་འགྲོ་མའོ། །ཡིད་ལ་བདག་མེད་རྣལ་འབྱོར་མར་མོས་པ་བྱའོ། །ཡང་ཉོན་མོངས་པའི་དག་པ་ནི། ཞེ་སྡང་ཞེས་བཤད་རྡོ་རྗེ་མ་ནི་བདག་མེད་པའོ། །གཏི་མུག་རྣམ་པར་དག་པ་ནི་རྡོ་རྗེ་མའོ ༑ ༑ སེར་སྣ་རྣམ་པར་དག་པ་ནི་གསང་བའི་དཀར་མོའོ། །འདོད་ཆགས་རྣམ་པར་དག་པ་ནི་ཆུའི་རྣལ་འབྱོར་མའོ། །ཕྲག་དོག་རྣམ་པར་དག་པ་ནི་རྡོ་རྗེ་མཁའ་འགྲོ་མའོ། །ཡང་ལྷ་མོ་རྣམས་ཀྱི་སྐུ་མདོག་དང་ཕྱག་མཚན་དང་རྒྱན་གྱི་རྣམ་པར་དག་པ་ནི་ཆོས་ཀྱི་དབྱིངས་ཀྱི་ངོ་བོ་ལས་མི་འགྱུར་བས་ནག་མོའོ ༑ ༑ སེམས་ཅན་གྱི་དོན་ལ་རྗེས་སུ་ཆགས་པས་ན་སྤྱན་གསུམ་དམར་བའོ ༑ ༑ ལོག་པར་ལྟ་བ་སྤང་བའི་ཕྱིར་ཁྲོ་གཉེར་ནི་སྨིན་མ་ཡོན་པོའོ། །སངས་རྒྱས་ཀྱི་ཆེ་བའི་ཡོན་ཏན་གོང་ནས་གོང་དུ་རྒྱས་པས་ན་དབུ་སྐྲ་སེར་པོ་གྱེན་དུ་བརྫེས་པའོ། །བྱམས་པས་བྱང་ཆུབ་ཀྱི་སེམས་ཀྱི་ངོ་བོ་ཉིད་ཀྱིས་ན་མཆེ་བ་དཀར་པོ་གཙིགས་པའོ། །དེ་བཞིན་ཉིད་དུ་རོ་གཅིག་པས་ན་ཞལ་གཅིག་པའོ ༑ ༑ བདེན་པ་གཉིས་དང་ལྡན་པས་ཕྱག་གཉིས་པ། བདག་མེད་པས་ཆོས་ཐམས་ཅད་མི་འཛིན་ཏེ་གཏོང་བའི་བརྡར་ཞབས་གཡས་བསྐུམ་པ། སྙིང་རྗེ་ཆེན་པོས་སེམས་ཅན་མི་གཏོང་བའི་བརྡར་གཡོན་བརྐྱང་བ། ཆོས་བདག་མེད་པས་སེམས་ཅན་གྱི་དོན་བྱེད་པའི་བརྡར་ཞབས་ཀྱིས་རོའི་སྙིང་ག་ནས་མནན་པ། ང་རྒྱལ་ལ་སོགས་པའི་རྩ་བའི་ཉོན་མོངས་པ་དྲུག་གཅོད་པའི་ བརྡར་ཕྱག་གཡས་ན་གྲི་གུག དངོས་པོ་དང་དངོས་པོ་མེད་པའི་རྣམ་པར་རྟོག་པའི་མགོ་གཅད་པའི་ཕྱིར་ཐོད་པ་བདུད་བཞིའི་ཁྲག་གིས་བཀང་ནས་དེ་འཇོམས་ཤིང་བདེ་བ་ཆེན་པོའི་དངོས་གྲུབ་ཐོབ་པའི་བརྡར་གསོལ་བ། སྟོང་པ་ཉིད་དང་བདེ་བ་ཆེན་པོའི་རང་བཞིན་གྱིས་ཁ་ཊྭཱཾ་ག གཟུང་འཛིན་གྱི་རྣམ་པར་རྟོག་པ་སྤང་བའི་བརྡར་སྟག་གི་ལྤགས་པས་སྣམ་དཀྲིས་པའོ། །ཡང་བདུད་བཞི་འཇོམས་པ་སྟེ་མི་མགོ་སྐམ་པོ་ལྔས་དབུར་བརྒྱན་པ་ནི་ཉོན་མོངས་པའི་བདུད་འཇོམས་པའོ།

།གྲི་གུག་འཕྱར་བ་ནི་ལྷའི་བུའི་བདུད་འཇོམས་པའོ ༑ ༑ སྐྱེས་པའི་མགོ་བོ་ལྔ་བཅུའི་དོ་ཤལ་ནི་ཨཱ་ལི་ཀཱ་ལི་དག་ཅིང་འཆི་བདག་གི་བདུད་འཇོམས་པའོ། ཁ་ཊྭཱཾ་ག་ནི་ཕུང་པོའི་བདུད་འཇོམས་པའོ། ། རྒྱན་དྲུག་གི་དག་པ་ནི། སྤྱི་བོ་ ¡Ã རུས་པའི་ ( ¡¶ ཞ ¡· - རུས་པའི་ ) འཁོར་ལོ་ནི་འཁོར་ལོ་མ་ཡིན་ཏེ་མི་བསྐྱོད་པའི་ངོ་བོར་མོས་པར་བྱའོ། །དེ་བཞིན་དུ། རྣ་ཆའི་བདག་ཉིད་འོད་དཔག་མེད། །མགུལ་གྱི་ཕྲེང་བ་རིན་ཆེན་བདག །ལག་གདུབ་རྣམ་པར་སྣང་མཛད་བརྗོད། །སྐ་རགས་ལ་ནི་དོན་ཡོད་གནས། །འདི་རྣམས་དག་པས་ཕྱག་རྒྱ་ལྔ། །སྐྱོན་ནི་ཡོངས་འཇོམས་འཛིན་པ་སྟེ། །རྣལ་འབྱོར་མ་ནི་རྟག་ཏུ་བཟུང༌། །ཞེས་དྲན་པར་བྱའོ། །ཡང་རྒྱན་དྲུག་གི་དགོས་པ་དྲན་པར་ ¡Ã བྱའོ ( ¡¶ ཞ ¡· སྟ ) ། །བླ་མ་དང་ལྷ་ལ་ཕྱག་འཚལ་བ་མི་བརྗེད་པར་བྱ་བའི་ཕྱིར་སྤྱི་བོའི་འཁོར་ལོ་སྟེ། བླ་མ་སློབ་དཔོན་འདོད་ལྷ་ལ། །ཕྱག་འཚལ་དོན་དུ་འཁོར་ལོ་འཛིན། །དེ་བཞིན་དུ། བླ་མ་རྡོ་རྗེ་འཛིན་པ་ལ། ། སྨོད་ཚིག་མི་ཉན་པ་ཡི་ཕྱིར། །རྣ་བ་དག་ལ་རྣ་ཆ་འཛིན། །སྔགས་བཟླས་ཕྱིར་ནི་མགུལ་རྒྱན་ཉིད། །ལག་གདུབ་སྲོག་ཆགས་གསོད་པ་སྤོང༌། །ཕྱག་རྒྱ་བརྟེན་པ་སྐ་རགས་ཉིད། །སངས་རྒྱས་ལྔ་ཡི་ཕྱག་རྒྱ་ནི། །རྟག་ཏུ་ལུས་ལ་ཕྱག་རྒྱས་གདབ། །ཅེས་དྲན་པར་བྱའོ། །དེ་ལྟར་དེ་དག་ནི་ཐབས་ཤེས་རབ་གཉིས་སུ་མེད་པའི་རྣལ་འབྱོར་གྱི་ཡོན་ཏན་ཏེ། ཕྱི་རོལ་གྱི་ཐབས་དང་ཤེས་རབ་གཉིས་སུ་མེད་ཀྱང་ནང་གི་ལ་བརྩི་བ་ནི། ཤེས་རབ་ཀྱི་ངོ་བོ་ཉིད་མོ་གཟུགས་འཇིག་རྟེན་དབང་དུ་བྱེད། ཐབས་ཀྱི་ངོ་བོ་ཉིད་ཁྲོ་མོའི་གཟུགས་ཀྱིས་སྐྲག་པར་བྱེད་པ་དང། ལུས་ལ་གནས་པའི་ཨཱ་ལི་ཀཱ་ལི་ཐབས་ཤེས་རབ་ཀྱི་ངོ་བོ་ཉིད་ཡིན་ནོ། །ནང་གི་རྣལ་འབྱོར་དྲན་པར་བྱའོ་བསྐྱེད་པའི་རིམ་པ་བརྗོད་ཟིན་ཏོ།། །།དེ་ནས་རྫོགས་པའི་རིམ་པ་འཁོར་ལོ་བཞིའི་རྣལ་འབྱོར་དྲན་པར་བྱ་སྟེ། གཞན་དུ་བརྗོད་པ་དང་མཐུན་ནོ། །དེ་ལ་ནང་གི་རྣལ་འབྱོར་གཙོར་བྱེད་པ་ནི།

བསྐྱེད་པའི་རིམ་པ་ལ་སེམས་གཟུང་བའམ། གཏུམ་མོའི་རྣལ་འབྱོར་བསྒོམ་པར་བྱའོ། །བཟླས་པའི་རྣལ་འབྱོར་ནི་ཐུན་གཞུག་ཏུ་མ་ཆགས་པ་ཙམ་རེ་བྱའོ།། བསྙེན་པ་བྱེད་པའི་བསྐྱེད་པའི་རིམ་པ་དག་པ་དང་བཅས་པས་ལེགས་པར་བསྒོམས་ལ་འཁོར་ལོ་བཞིའི་རྣལ་འབྱོར་དྲན་པ་ཙམ་རེ་བྱ་སྟེ། བཟླས་པའི་རྣལ་འབྱོར་གཙོར་བྱའོ། །གང་ལྟར་ཡང་རུང་སྟེ་བཟླས་པའི་རྣལ་འབྱོར་ནི། ཐུགས་ཀའི་ཨྃ་ལས་སྔགས་ཀྱི་ཕྲེང་བ་བྱུང་སྟེ་ལྟེ་བ་ནས་འཐོན་ནས་ཞལ་དུ་ཞུགས་ཏེ། ཐུགས་ཀའི་ཨཾ་ལ་ཐིམ་པའི་ཚུལ་གྱིས་ཚུར་འཁོར་གྱི་རྣམ་པའམ། ཞལ་ནས་བྱུང་སྟེ་ལྟེ་བར་ཞུགས་ནས་ཨྃ་ལ་ ¡Ã མས་ཡར་ ( ¡¶ ལུ ¡· ཡས་མར་ ) ཐིམ་པའི་ཚུལ་ཕར་འཁོར་གྱིས་བཟླས་པ་གང་ཡང་རུང་ངོ༌། །དེ་ལ་བསྙེན་པ་དང་ཞི་བའི་ལས་བསྒྲུབ་ན་སྔགས་རྣམས་ཁ་དོག་དཀར་པོ། རྒྱས་པ་ལ་སེར་པོ། དབང་ལ་དམར་པོ། དྲག་པོ་ལ་ནི་ནག་པོའོ། །དེ་ལ་སྔགས་ནི། ཨོཾ་ཨཱཿ ( ¡¶ ཞ ¡· - ཨཱཿ ) ཨཨཱ། ཨི་ཨཱི། ཨུ་ཨཱུ། རྀ་རཱྀ། ལྀ་ལཱྀ། ཨེ་ཨཻ། ཨོ་ཨཽ། ཨཾ་ཧཱུྃ་ཕཊ་སྭཱ་ཧཱ། ཞེས་བྱ་བས་བཟླས་པར་བྱ། དེ་ལ་ལྷ་རྣམས་མི་བསྡུ་ན་ལྷ་མོ་བཅོ་ལྔ་པོ་ཐམས་ཅད་ཀྱིས་ཟློས་པར་བསམ། དཀྱིལ་འཁོར་ལ་བསྡུ་ན་གཙོ་བོ་འབའ་ཞིག་གིས་ཟློས་པར་བསམས་ཏེ་བཟླས་པའི་རྣལ་འབྱོར་རོ།། །།བསམ་གཏན་ལས་ལངས་ནས་སྤྱོད་ལམ་གྱི་རྣལ་འབྱོར་ནི། གོང་གི་ ¡Ã བཟླས་པའི་དུས་སུ་ ( ¡¶ ཞ ¡· - བཟླས་པའི་དུས་སུ་ ) དཀྱིལ་འཁོར་མ་བསྡུས་ན་འདིར་ཁམས་གསུམ་ནས་འཁོར་གྱི་ལྷ་མོའི་བར་དུ་བསྡུས་ལ་གཙོ་མོ་ཙམ་གྱི་ང་རྒྱལ་གྱིས་སྤྱོད་ལམ་བྱ་སྟེ། དེ་ལ་རྒྱས་བསྡུས་གཉིས་ཏེ། རྒྱས་པར་བྱེད་ན་མིག་གཏི་མུག་རྡོ་རྗེ་མར་བྱིན་གྱིས་བརླབ། ཡུལ་གཟུགས་གཽ་རཱིར་བྱིན་གྱིས་བརླབས་ལ་མིག་གིས་གཟུགས་མཐོང་བའི་དུས་སུ་གཽ་རཱིས་གཏི་མུག་རྡོ་རྗེ་ལ་མཆོད་པ་བྱེད་པར་མོས་པ་ལ་སོགས་པའི་ཚུལ་དུ་སྐྱེ་མཆེད་རྣམས་བྱིན་གྱིས་བརླབས་ལ་ལོངས་སྤྱོད་པར་བྱའོ། །བསྡུས་པ་ལྟར་ན་བདག་རྗེ་བཙུན་མའི་ང་རྒྱལ་བརྟན་པས་གཟུགས་མཐོང་བ་ཐམས་ཅད་ལྷ་མོའི་རྣམ་པ་སྒྲ་སྒྲགས་པ་ཐམས་ཅད་སྔགས་ཀྱི་རྣམ་པར་གྲགས་པར་བསམ་ལ་ལོངས་སྤྱད་པར་བྱའོ།།

།།ཁ་ཟས་ཀྱི་རྣལའབྱོར་ནི། ཁ་ཟས་ལ་ལག་པ་གཡོན་པའི་མཐེབ་སྲིན་གྱིས་རེག་སྟེ་ཨོཾཨཱཿཧཱུྃ་ཞེས་བརྗོད་པས་ཁ་ཟས་བདུད་རྩིར་བྱིན་གྱིས་བརླབ་སྟེ། སྙིང་གར་ལྷ་མོ་བཅོ་ལྔའི་དཀྱིལ་འཁོར་རམ། རྗེ་བཙུན་མ་དཔའ་མོ་གཅིག་པ་ཉིད་དམ། ཡི་གེ་ཨྃ་ཙམ་ཡང་ལྷ་ཐམས་ཅད་ཀྱི་ངོ་བོར་བསམས་ལ་ལྟེ་བ་ནས་མེ་མགྲིན་པའི་བར་དུ་འབར་བའི་དབུས་ན་བཞུགས་པ་ལ་ཁ་ནི་ཐབ་ཁུང༌། ལག་པ་ནི་གཟར་བུར་བསམས་ལ་ནང་གི་སྦྱིན་སྲེག་གིས་ ¡Ã མཆོད་པའི་ ( ¡¶ ཞ ¡· - མཆོད་པའི ་ ) ཚུལ་གྱིས་ཁ་ཟས་ལ་ལོངས་སྤྱད་པར་བྱའོ།། །།གཏོར་མ་དང་མཆོད་པའི་རྣལ་འབྱོར་རྒྱས་པར་ནི་རྗེ་བཙུན་ཡབ་ཀྱི་ཕྱོགས་དང་འདྲ ༑ གཏོར་མ་བསྡུས་པ་ནི་འདི་ཡིན་ཏེ། ཇི་ལྟར་འབྱོར་པའི་ཡོ་བྱད་མདུན་དུ་བཤམས་ལ། ཨོཾབཛྲ་ཨ་མྲྀ་ཏ་ཀུནྜ་ལི་ཧ་ན་ཧ་ན་ཧཱུྃ་ཕཊ་ཅེས་པས་བསངས། ཨོཾ་སྭ་བྷཱ་བ་ཤུདྡྷཿསརྦ་དྷརྨཱ་སྭཱ་བྷཱ་བ་ཤུདྡྷོ྅་ཧྃ་ཞེས་བརྗོད་པས་སྟོང་པར་བསྒོམས་ལ། ཨོཾ་ཞེས་བརྗོད་པས་ཐོད་པའི་སྣོད་ཤིན་ཏུ་རྒྱ་ཆེ་བ་ཤ་ལྔ་བདུད་རྩི་ལྔས་གང་བ་དཔྲལ་བ་རང་ལ་བསྟན་པ་ཞིག་བསམ། ཨཱཿཞེས་བརྗོད་པས་ནང་གི་རྫས་རྣམས་ཞུ་བར་བསམ། ཧཱུྃ་ཞེས་བརྗོད་པས་ཡེ་ཤེས་ཀྱི་བདུད་རྩིས་གང༌། ( ¡¶ ཞ ¡· - གང༌། ) ཁ་དོག་དྲི་རོ་དང་ནུས་པའི་མཐུ་ཕུན་སུམ་ཚོགས་པས་གང་བར་བསམ། དེ་ནས་སྐད་ཅིག་གིས་འཇིག་རྟེན་པ་དང་འདས་པའི་མགྲོན་སྤྱན་དྲངས་ནས་ཕྱོགས་བཅུ་གང་བར་བཞུགས་པ་ལས་ཐུགས་ཀའི་ཨྃ་ལས་འོད་འཕྲོས་ཏེ། དེ་རྣམས་ལ་ཕོག་པས་ ¡Ã ཐམས་ཅད་ཀྱང་བདག་མེད་མ་ ( ¡¶ ཞ ¡· - ཐམས་ཅད་ཀྱང་བདག་མེད་མ་ ) ལྷ་མོ་བཅོ་ལྔའི་དཀྱིལ་འཁོར་གྱི་ཕྱོགས་བཅུ་ཐམས་ཅད་གང་སྟེ། ལྗགས་རྡོ་རྗེའི་སྦུ་གུས་གཏོར་མ་གསོལ་བར་བསམ་ཞིང༌། ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ་ཎཱ་ཨཱདྱ་ནུཏྤནྣ་ཏྭཱད་ཨོཾ་ཨཱཿཧཱུྃ ¡Ã ཕཊ་སྭཱ་ཧཱ་ ( ¡¶ ཞ ¡· - ཕཊ་སྭཱ་ཧཱ་ ) ཞེས་བྱ་བ་ལན་གསུམ་མམ་བདུན་ནམ་ཉེར་གཅིག་གིས་མཉེས་པར་བསམ། ཡང་ཐུགས་ཀའི་ཨྃ་ལས་འོད་འཕྲོས་པས་མགྲོན་རྣམས་ལ་ཕོག་པས་མགྲོན་རྣམས་ཐམས་ཅད་ཐིག་ལེ་ཕྲ་མོ་གཅིག་ཏུ་གྱུར་ཏེ་དེའང་ཇེ་ཕྲ་ཇེ་ཕྲ་ལ་སྟོང་པ་ཉིད་དུ་གྱུར་ནས་མགྲོན་ཐམས་ཅད་ཆོས་ཀྱི་དབྱིངས་སུ་གཤེགས་པར་བསམ།

བདག་གིས་བདག་མེད་པའི་བསམ་གཏན་ཅུང་ཞིག་དྲན་པས་སྨོན་ལམ་བཏབ་ལ་གཏོར་མ་ས་གཙང་སར་བསྐྱལ་བར་བྱའོ། །ཉལ་བའི་རྣལ་འབྱོར་ནི། ཐུན་གོང་མ་གསུམ་ལ་གཙོ་མོ་མ་བསྡུས་པའི་ང་རྒྱལ་གྱིས་སྤྱོད་ལམ་བྱ་ཞིང༌། སྲོད་ཀྱི་ཐུན་ལ་ཁམས་གསུམ་འཁོར་གྱི་ལྷ་མོ་ལ་བསྡུ་བའི་བར་ནི་གོང་དང་འདྲ་ལ། གཙོ་མོ་ཡང་ཐུགས་ཀའི་ཨྃ་ལས་བསྡུ་ཞིང་ཨྃ་ཡང་ཐིག་ལེར་བསྡུ། ཐིག་ལེ་ཡང་ཇེ་ཕྲ་ཇེ་ཕྲ་ལ་མི་དམིགས་པར་བྱས་ལ་བདག་མེད་མའི་ང་རྒྱལ་གྱིས་གཉིད་ལོག་པར་བྱའོ། །དེ་ཡང་ལྷ་མོ་བདག་མེད་མའི་ང་རྒྱལ་གྱིས་ལངས་ལ་ཐོ་རངས་ཀྱི་ཐུན་ལ་འཇུག་པར་བྱའོ། །ཞེས་བྱ་བ་འདི་ནི་གོང་མ་དང་མཚམས་སྦྱར་བར་བྱའོ། །རྗེ་བཙུན་རྡོ་རྗེ་བདག་མེད་མའི་རིམ་པ་གཉིས་འཁོར་ལོ་དང་བཅས་པའི་མངོན་པར་རྟོགས་པ་རྗེ་བཙུན་བླ་མའི་གསུང་བཞིན་དུ་ཤཱཀྱའི་དགེ་བསྙེན་གྲགས་པ་རྒྱལ་མཚན་གྱིས་ལེགས་པར་སྦྱར་བའོ

༑ ༑ རྫོགས་སོ།། །། ༄༅། །བྱིན་རླབས་ཀྱི་བརྒྱུད་པ་མ་ཉམས་པའི་ལག་ལེན་གྱི་ཐོ་ཡིག་བཞུགས་སོ། ། ༄༅། །བླ་མ་དམ་པ་རྣམས་ལ་ཕྱག་འཚལ་ལོ། །བྱིན་རླབས་ཀྱི་བརྒྱུད་པ་མ་ཉམས་པའི་ལག་ལེན་གྱི་ཐོ་ཡིག དབང་གི་ཆུ་བོ་མ་ཉམས་པར་ཐོབ་པའི་སློབ་མ་རྣམས་ཀྱི་དོན་དུ་སྔོན་དུ་བསྙེན་པ་ཅི་རིགས་པ་བྱས་ལ། ཁྱད་པར་དུ་གྱུར་པའི་དུས་སུ་སའི་ཕྱོགས་དབེན་ཞིང་གཙང་བར་བྱས་ལ། ཆང་དང་བདུད་རྩི་དང་སྤོས་ཀྱིས་བྱུག སྐུ་ཚོམ་བུའི་དཀྱིལ་འཁོར་མེ་ཏོག་གི་ཚོམ་བུ་བཅོ་ལྔ་ ¡Ã ལྷའི་ ( ¡¶ ཞ ¡· ལྷ་བཅོ་ལྔའི་ ) གནས་བཞིན་དུ་དགོད། གཙོ་མོའི་ཚོམ་བུའི་ནུབ་ཏུ་ཐོད་པའི་ནང་དུ་ཆང་ལ་བདུད་རྩི་སྦྱར་བ་བླུགས་ལ་བྱིན་གྱིས་བརླབས་ཏེ། འབྱུང་བ་རིམ་བརྩེགས་རི་རབ་དང་གཞལ་ཡས་ཁང་དུ་མོས་པ་བྱས་ལ་བཞག དེའི་སྟེང་དུ་མེ་ལོང་ལ་སིནྡྷུ་རའམ་རམས་དང་ཤ་ཆེན་སྦྱངས་པའི་ཕྱེ་མ་དར་ལ་བཙགས་ཏེ་དེ་ལ་ཕྱི་རོལ་ཆོས་འབྱུང༌། ནང་གཞལ་ཡས་ཁང་པ་གྲུ་བཞི་པ་པདྨ་འདབ་མ་བཞི་པ་ལྟེ་བ་དང་བཅས་པ་ལ། གསུང་ཡིག་འབྲུའི་དཀྱིལ་འཁོར་ལྷ་མོ་རྣམས་ཀྱི་གནས་བཞིན་དུ་ས་བོན་བཅོ་ལྔ་དགོད། ཡང་ལྟེ་བར་ཐུགས་ཕྱག་མཚན་གྱི་དཀྱིལ་འཁོར་ཞེས་བྱ་བ་གྲི་གུག་དང་ཐོད་པ་བྲི་བར་བྱའོ། །དེ་རས་དམར་པོས་ཁ་བཅད་དམ་ཡོལ་བ་ལ་སོགས་པ་བྱས་ལ་གཞལ་ཡས་ཁང་གི་ཚུལ་དུ་གཡོགས་སོ། །དེའི་ ¡Ã སྔཽན་དུ་ ( ¡¶ ཞ ¡· ཕྱི་རོལ་དུ་ ) ཆུ་བཞི་སྔཽན་དུ་འགྲོ་བའི་མཆོད་པ་གཏོར་མ་དང་བཅས་པ་ཕྱི་རོལ་དུ་ཅི་འབྱོར་བའི་ཚུལ་དུ་བཤམ་མོ། །དེ་ནས་རྣལ་འབྱོར་པ་རྣམས་འཚོགས་པ་དང༌། ལྷའི་རྣལ་འབྱོར་ལ་གནས་པའི་དོན་དུ་གསོལ་བ་གདབ་བོ། །ཡི་གེ་བརྒྱ་པ་བཟླས་ལ་རྒྱུད་སྦྱང༌། ཏིང་ངེ་འཛིན་གྱི་དཀྱིལ་འཁོར་ལྷ་མོ་བཅོ་ལྔ་བསྒོམ། ཡེ་ཤེས་ཀྱི་དཀྱིལ་འཁོར་དགུག་གཞུག་བྱས་པས་རྐྱེན་བྱས་ནས་ལུས་ཀྱི་དཀྱིལ་འཁོར་ལྷ་མོ་བཅོ་ལྔ་དང༌། ལྷ་བརྒྱ་ལྔ་བཅུ་རྩ་བདུན་བསྒོམ། མཆོད་བསྟོད་བདུད་རྩི་མྱང་བ་དང༌། ཁ་དོག་གི་སྒོ་ནས་ཞེན་པ་སྤང་བའི་ཕྱིར་རྒྱལ་བ་དྲུག་གི་བདག་ཉིད་ཡན་ལག་དྲུག་བསྒོམ་པའི་བར་རྫོགས་པར་བྱའོ།

།དེ་ནས་དཀྱིལ་འཁོར་གྱི་འཁོར་ལོ་བསྡུས་ལ་བཟླས་པ་ཅུང་ཟད་ཅིག་བྱའོ། །མདུན་གྱི་ཚོམ་བུའི་ ¡Ã དཀྱིལ་འཁོར་ ( ¡¶ ཞ ¡· - དཀྱིལ་འཁོར་ ) ནི་བརྡའམ་གདན་ཙམ་ཡིན་པས་བསྐྱེད་མི་དགོས། མེ་ལོང་གི་དཀྱིལ་འཁོར་གཞལ་ཡས་ཁང་བསྐྱེད་པ་དང༌། མངོན་བྱང་ལྔ་ལས་ལྷ་མོ་བཅོ་ལྔ་བསྐྱེད་པ་དང་ ༑ ཡན་ལག་བཞི་རྫོགས་སུ་བྱ་བ་བདག་གི་རྣལ་འབྱོར་བཞིན་བྱ། ཆུ་བཞི་སྔོན་དུ་འགྲོ་བའི་མཆོད་པ་བྱིན་གྱིས་བརླབས་པ་ནས་བཟུང་སྟེ་རྒྱས་པར་མཆོད། ནང་བདུད་རྩིའི་མཆོད་པ་དང༌། ལྷ་མོ་བརྒྱད་ཀྱིས་མཆོད་པ་དང༌། བསྟོད་པའི་མཆོད་པས་མཆོད་དོ། །སློབ་མ་ལ་དབང་ཇི་ཙམ་བསྐུར་བ་བཞིན་དུ་བདག་འཇུག་རྒྱས་པར་བྱའོ། །འཇིག་རྟེན་དང་འཇིག་རྟེན་ལས་འདས་པའི་གཏོར་མ་གཏང་ ༑ ཚོགས་བཏེག་ལ་བྱིན་གྱིས་བརླབ་པར་བྱ། ཕུད་ ¡Ã སྤྲོས་ལ་ ( ¡¶ ཞ ¡· - སྤྲོས་ལ་ ) དབུལ། ཚོགས་ལ་ལོངས་སྤྱད་དོ། །ལྷག་མ་ནས་སྨོན་ལམ་གྱི་བར་དུ་ཚོགས་ཀྱི་མཇུག་གི་བྱ་བ་དང་ ¡Ã ཆོ་ག་ ( ¡¶ ཞ ¡· - ཆོ་ག་ ) རྫོགས་པར་བྱ། སློབ་མ་ཉི་ཤུ་རྩ་ལྔ་ལས་མང་བ་ལ་མི་མཛད། དེའི་བར་གྱི་སློབ་མའི་གྲངས་ཀྱི་ཁ་ཡར་བ་དང་འཆམ་པ་ལ་ཉེས་པ་མེད་དེ་ཁྲུས་བྱེད་དུ་གཞུག གྲལ་གྱི་རིམ་པས་མཆོད་པའི་མཎྜལ་ཕུལ་ལ་གསོལ་བ་གདབ། བྱང་ཆུབ་མཆོག་ཏུ་སེམས་བསྐྱེད། རིགས་ལྔའི་སྡོམ་པ་བཟུང༌། དེ་ནས་གདོང་བཅིང༌། མི་རེ་རེ་ལ་སྒོས་ཀྱིས་ཚར་བར་མི་མཛད་དེ། ཐུན་མོང་དུ་དམ་ལ་བཞག་པ་བཞིན་དུ་ ( ¡¶ ཞ ¡· + ངག་ཏུ་ ) ལན་རེ་བ་བཞིས་དམ་ལ་བཞག་ཡེ་ཤེས་དབབ་པའི་དོན་དུ་གསོལ་བ་གདབ། གུ་གུལ་གྱི་དུད་པས་བདུག དབང་གི་ཆུ་བོ་ལྟ་བུའི་ཏིང་ངེ་འཛིན་བསྟན། ཨཱ་ལི་བཅོ་ལྔ་དབྱངས་སུ་བཟླ་ཞིང་དྲིལ་བུའམ། ཌ་མ་རུའི་སྒྲ་བྱ། སྐུའི་བྱིན་རླབས་ཞེས་བྱ་བ་ཡིན་ནོ། །དེ་ལ་ཏིང་ངེ་འཛིན་སྐྱེས་རུང་མ་སྐྱེས་རུང་སྟེ། སློབ་མ་རྡོ་རྗེ་བདག་མེད་མར་བྱས་པའི་མགྲིན་པར་སངས་རྒྱས་དང༌། བྱང་ཆུབ་སེམས་དཔའ་རྣམས་ཨཱ་ལི་ཀཱ་ལིའི་རྣམ་པས་བཞུགས་པར་བསམ་ཞིང༌།

སྔ་མ་བཞིན་དུ་བདུག་པ་དང༌། རོལ་མོའི་སྒྲ་དང་ཨཱ་ལིའི་དབྱངས་བྱ། གསུང་གི་བྱིན་རླབས་ཡིན་ནོ། །ཡང་དེ་ལ་ཏིང་ངེ་འཛིན་སྐྱེས་རུང་མ་སྐྱེས་རུང་ཏེ། སློབ་མ་དེ་བདག་མེད་མའི་རྣམ་པ་གསལ་བ་དང༌། སྙིང་གར་ཐོད་པ་དང་གྲི་གུག་དམར་པོ་ཨྃ་གིས་མཚན་པ་ལས་འོད་ཟེར་དམར་པོ་བྱུང་སྟེ་ལུས་ཐམས་ཅད་དམར་ལམ་གྱིས་ཁེངས་པ་དང༌། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཐུགས་ཀར་འཇུག་པར་བསྒོམ་ཞིང་ཡང་སྔ་མ་བཞིན་བདུག་པ་དང་རོལ་མོ་དང་ཨཱ་ལིའི་སྒྲ་དབྱངས་བྱའོ། །དེ་ནས་སྤྱི་བོར་རྡོ་རྗེ་རྒྱ་གྲམ་བཞག་ཅིང་བརྟན་པར་བྱའོ ༑ ༑ དེ་ནས་འདི་ཡན་ཆད་ ( ¡¶ ཞ ¡· + ཐམས་ཅད་ ) ལ་དབང་རྫས་དངོས་སུ་མེད་ཀྱང་བླ་མའི་མན་ངག་ཏུ་བརྗོད་པའི་ཚུལ་གྱིས་བླ་མ་དང་སློབ་མས་བསྒོམ་ཞིང་བྱ་བ་ཐམས་ཅད་བྱ་སྟེ། ངག་ཏུ་བརྗོད་པ་ཐམས་ཅད་ནི་དབང་གི་ཆུ་བོ་བཞིན་དུ་རྫོགས་པར་བརྗོད་དོ། །དེ་ལའང་མེ་ཏོག་གཏོར་བ་ནི་སྔར་བདག་མེད་མའི་དཀྱིལ་འཁོར་དུ་དབང་གི་ཆུ་བོ་ཐོབ་ན་རང་གི་མེ་ཏོག་གང་ལ་ཕོག་པའི་ལྷ་མོ་དེ་ཉིད་ལ་ཕུལ་བར་བསམ་མོ། །རྗེ་བཙུན་ཡབ་ཀྱི་དཀྱིལ་འཁོར་དུ་དབང་གི་ཆུ་བོ་ཐོབ་པ་ཡིན་ན། ནང་གི་རྣལ་འབྱོར་མ་ལྔ་དང༌། སྟེང་འོག་གཉིས་པོ་བདུན་གྱི་ཡབ་ཀྱི་ཁོངས་སུ་འདུ་བ་ཡིན་པས་བདག་མེད་མ་ལ་འབུལ། ཕྱིའི་རྣལ་འབྱོར་མ་བརྒྱད་ལ་མེ་ཏོག་ཕོག་པ་ཡིན་ན་རང་རང་ལ་འབུལ་ལོ། །དེ་ལྟར་མེ་ཏོག་གི་ཕྲེང་བ་དོར་བ་དང༌། མགོ་ལ་བཅིང་བ་དང༌། གདོང་གཡོགས་དབྱེ་བ་དང་ ༑ དམ་ཚིག་བསྟན་པར་བྱའོ། །དེ་ལ་ཕྱིའི་དཀྱིལ་འཁོར་བསྟན་པ་ནི། ཕྱི་རོལ་སྐུ་ཚོམ་བུའི་དཀྱིལ་འཁོར་སིནྡྷུ་རའི་དཀྱིལ་འཁོར་བསྟན། སྤྱི་ཁྱབ་ཏུ་ལྷ་མོ་བཅོ་ལྔའི་ཏིང་ངེ་འཛིན་གྱིས་རྒྱས་གདབ་པ་བསྟན་ཏེ། ཕྱི་བརྡའི་དཀྱིལ་འཁོར་གསུམ་མོ། །དེ་ནས་ལུས་ཀྱི་དཀྱིལ་འཁོར་བསྟན་ཏེ། དེ་ནི་སྙིང་གའི་དབུས་ན་རྩ་གསུམ་མམ་ལྔ་བསྟན་ཏེ་བདག་མེད་མ་བཞུགས། སྤྱི་བོ་དང་སྤྱི་གཙུག་ན་རྡོ་རྗེ་མ།

རྣ་བ་གཡས་པ་དང་ལྟག་པར་གསང་བའི་དཀར་མོ། རྣ་བ་གཡོན་པ་དང་སྨིན་མཚམས་སུ་ཆུའི་རྣལ་འབྱོར་མ། མིག་གཉིས་དང་དཔུང་པ་གཉིས་སུ་རྡོ་རྗེ་མཁའ་འགྲོ་མ། མཆན་ཁུང་གཉིས་དང་ནུ་མ་གཉིས་སུ་པུཀྐ་སཱྀ། ལྟེ་བ་དང་སྣ་རྩེར་ཤ་བ་རཱི། ཁ་དང་མགྲིན་པར་ཙནྜཱ་ལཱི། སྙིང་དང་མདོམ་དུ་ཌོམྦི་ནཱི། རྟགས་རྩེ་དང་བཤང་ལམ་དུ་གཽ་རཱི། བརླ་གཉིས་དང་བྱིན་པ་གཉིས་སུ་ཙཽ་རཱི། སོར་མོ་རྣམས་དང་བོལ་གོང་གཉིས་སུ་བེ་ཏཱ་ལཱི། མཐེ་བོང་བཞི་དང་པུས་མོ་གཉིས་སུ་གྷསྨ་རཱི། སྙིང་གའི་རྩ་བརྒྱད་ཀྱི་ཕྱི་མ་མདུན་གྱི་མཚམས་སུ་མཁའ་སྤྱོད་མ། རྒྱབ་ཀྱི་མཚམས་གཉིས་ན་ས་སྤྱོད་མ། ཕྱོགས་ཀྱི་བཞི་ནི་གཙོ་མོའི་ངོ་བོར་འདུག་གོ །དེ་རྣམས་ཀྱི་ཁ་དོག་དང་ཕྱག་མཚན་སྤྱི་དང་མཐུན་པར་བསྟན་ཏེ། དེ་ནི་རྩ་ལུས་ཀྱི་དཀྱིལ་འཁོར་རོ། །དེ་ནས་བྷ་གའི་དཀྱིལ་འཁོར་སྙིང་གི་ནང་དུ་ཧཱུྃ་དང་ཨྃ་གིས་དབང་བྱས་པའི་རྩ་དགུ། སྤྱི་བོ་ནས་པུས་མོའི་བར་དུ། པུ་ཛཱ་ཨཽ་ཨ་གོ་རཱ་དེ་མ། ཀཱ་ཨོ་ཏྲྀ་ཀོ་ཀ་ལ་ཀཱ་ཧི། པྲ་གྲེ་སོ་སུ་ན་སི་མ་ཀུ་ཧཱུྃ་བཞི་དང་བཞིར་བཅས་པ་རྣམས་ཀྱིས་བྷ་གའི་དཀྱིལ་འཁོར་བསྟན། དེ་ཐམས་ཅད་བདུད་རྩིས་གང་བར་བསྟན་པས་བདུད་རྩིའི་དཀྱིལ་འཁོར་དང༌། དེ་ཐམས་ཅད་ལ་སྤྱི་ཁྱབ་ཏུ་སྙིང་པོ་ཡེ་ཤེས་རླུང་གི་དཀྱིལ་འཁོར། ཏིང་ངེ་འཛིན་གྱིས་ལྷར་ ( ¡¶ ཞ ¡· - ལྷར་ ) བྱིན་གྱིས་བརླབ་པ་དང་བཅས་པ་རྣམས་བསྟན་པར་བྱའོ། །དེ་ནས་མཎྜལ་ཕུལ་ཏེ་དབང་གི་དོན་དུ་གསོལ་བ་གདབ་བོ། །ཆུ། ཅོད་པན། རྡོ་རྗེ། དྲིལ་བུ། མིང༌། རྡོ་རྗེའི་བརྟུལ་བཞུགས་ཏེ་ཐུན་མོང་གི་དབང་དྲུག་བསྐུར་རོ། །དེ་ནས་ཐུན་མོང་མ་ཡིན་པའི་དབང་བསྐུར་བ་ལ་མཎྜལ་ཕུལ་ཞིང་གསོལ་བ་གདབ་ལ། རྡོ་རྗེ་སློབ་དཔོན་གྱི་དབང་བསྐུར། དེ་བཞིན་དུ་གསང་དབང་ལ་སོགས་པའང་རིམ་པ་བཞིན་མཎྜལ་དང་གསོལ་བ་གདབ་པ་དང་དབང་དངོས་བསྐུར། གདོང་གཡོགས་དབྱེ་བ་དང༌། བཤད་པ་བྱ་བའི་ཚུལ་གྱིས་གསང་བ། ཤེས་རབ་ཡེ་ཤེས་དང་བཞི་པའི་བར་དུ་རྒྱུ་དུས་སུ་བསྐུར་བ་བཞིན་ཏེ།

དེ་རྣམས་ཀྱི་བཤད་པ་ཡང་ ¡Ã དབང་དང་ ( ¡¶ ཞ ¡· - དབང་དང་ ) དཀྱིལ་འཁོར་གང་ཡིན་པ་དང༌། དབང་དང་ལམ་དང༌། དམ་ཚིག་དང་ལྟ་བ་དང་འདའ་ཀ་མ་དང༌། བརྡ་དང༌། དཔེ་དང༌། གྲུབ་མཐའ་དང༌། འབྲས་བུའི་བར་དུ་རྒྱས་པར་བཤད་པར་བྱའོ། །དེའི་རྗེས་གནང་ལྷག་མ་རྣམས་ནི་གང་ཡང་མི་མཛད་དོ ༑ ༑ དེ་ནས་བུམ་དབང་བརྟན་པར་བྱ་བའི་དོན་དུ་མེ་ལོང་གི་རྡུལ་ཚོན་ཕྱིའི་གཞལ་ཡས་ཁང་ནས་བླངས་ལ་དཔྲལ་བར་བསྐུས་པས་སྐུའི་བྱིན་རླབས་ཞུགས་ཤིང་དབང་གི་གནས་སུ་བུམ་དབང་བརྟན་པར་བསམ། དེ་ནས་ཡིག་འབྲུ་རྣམས་ལས་རྡུལ་ཚོན་བླངས་ལ་མགྲིན་པར་བསྐུས་པས་གསུང་གི་བྱིན་རླབས་ཞུགས་པས་གསང་དབང་བརྟན་པར་བསམ། ཐུགས་ཕྱག་མཚན་ནས་བླངས་ཏེ་སྙིང་གར་བསྐུས་པས་ཐུགས་ཀྱི་བྱིན་རླབས་ཞུགས་ཤིང་ཤེས་རབ་ཡེ་ཤེས་ཀྱི་དབང་ཐོབ་ནས་བརྟན་པར་བྱས་པར་བསམ་མོ། །དེ་ནས་དཀྱིལ་འཁོར་དེའི་འོག་གི་ཆང་བྱིན་རླབས་བྱས་ཏེ། དབང་བཞི་པ་སྦས་པའི་བརྡར་གཡོན་པའི་སྲིན་ལག་གིས་ལུས་ཐམས་ཅད་ལ་གཏོར་ཞིང་འཐུང་དུ་གཞུག སྐུ་གསུང་ཐུགས་ཀྱི་བྱིན་རླབས་ཞུགས་ཤིང་དབང་བཞི་པ་བརྟན་པར་བྱས་པ་ཡིན་ནོ། ། ཞེས་རྟོགས་པ་བསྐྱེད་དེ་བླ་མའི་ཞབས་ལ་ཕྱག་བྱ། ལུས་ལོངས་སྤྱོད་དང་བཅས་པ་ཐམས་ཅད་དབུལ། སྡོམ་པ་ཐམས་ཅད་བསྡུས་ཏེ་ཁས་བླང་བར་བྱའོ ༑༑ རྡུལ་ཚོན་གྱི་ལྷ་རྣམས་མཆོད་དོ། །བདུད་རྩི་མྱང་བ་བྱ་བ་དང༌། འདོད་པའི་དོན་གསོལ་བ་གདབ་པ་དང༌། དངོས་གྲུབ་བླང་བ་དང༌། ཡི་གེ་བརྒྱ་པ་ལན་གྲངས་མང་དུ་བརྗོད། བཟོད་པར་གསོལ་ལ་ཡི་གེ་བརྒྱ་པའི་མཐར་རྡུལ་ཚོན་དོན་དུ་གཉེར་བ་ལ་ཅུང་ཟད་སྦྱིན། རྡུལ་ཚོན་ལྷག་མ་རྣམས་ཟ་མ་ཏོག་ལ་སོགས་པར་བླུགས་ལ་མཆོད་པའི་རྟེན་ལ་སོགས་པར་བཞུགས་སུ་གསོལ། ལས་ཀྱི་རྗེས་མི་མངོན་པར་བྱའོ། །བདག་ཉིད་ལ་ཡི་གེ་གསུམ་གྱིས་བསྲུང་ལ་ཅི་བདེར་སྤྱད་དོ། །སྙན་ནས་སྙན་དུ་བརྒྱུད་པའི་གདམས་ངག་ཡི་གེར་བྲིས་པའི་འོས་མ་ཡིན་པ་རྗེ་བླ་མ་རྣམས་དང༌། དཔའ་བོ་དང༌།

རྣལ་འབྱོར་མ་རྣམས་མི་བཀྱོན་པར་བྱིན་གྱིས་བརླབ་ཏུ་གསོལ། དགེ་བ་དེ་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་ཀྱིས་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པར་གྱུར་ཅིག ལམ་གྱི་བར་ཆད་ཐམས་ཅད་ཞི་བར་གྱུར་ཅིག བྱིན་རླབས་ཀྱི་བརྒྱུད་པ་མ་ཉམས་པར་ ( ¡¶ ཞ ¡· + དབང་ ) བསྐུར་བའི་ལག་ལེན་གྱི་ཐོ་ཡིག་རྣལ་འབྱོར་པ་གྲགས་པ་རྒྱལ་མཚན་གྱིས་སྦྱར་བ་འདི་རྫོགས་སོ།། །།༄༅། །ཚོགས་འཁོར་འབྲིང་པོ་བཞུགས། །༄༅། །ཨོཾ་སྭ་སྟི་སིདྡྷཾ། ཡོན་ཏན་རིན་ཆེན་སྐྱེད་བྱེད་སྤྲོས་བྲལ་བའི།། བླ་མའི་ཞབས་ཀྱི་པད་ལ་གུས་པས་འདུད། །ཐབས་དང་ཤེས་རབ་གཉིས་མེད་བདག་ཉིད་ཅན། །ཀྱེའི་རྡོ་རྗེ་ལའང་གུས་པར་རབ་བཏུད་དེ། །བསོད་ནམས་བསག་འདོད་རྟེན་གྱི་གང་ཟག་གིས། །ལག་ཏུ་བླང་བའི་རིམ་པ་རབ་ཏུ་དབྱེ། །དེ་ལ་སངས་རྒྱས་ཐོབ་པའི་རྒྱུ། །བསོད་ནམས་ཡེ་ཤེས་ཚོགས་ཡིན་ཏེ ༑ ༑ ཚོགས་ལས་དངོས་གྲུབ་མཆོག་ཐོབ་འགྱུར། །དེ་ཕྱིར་རྟག་ཏུ་ཚོགས་བསག་བྱ། །ཡེ་ཤེས་མངོན་པར་རྟོགས་པ་སྟེ། །བསོད་ནམས་རྣམ་པ་མང་ཡོད་ཀྱང༌། །རང་གི་ལྷ་ཡི་རྣལ་འབྱོར་གྱིས། །འདོད་ཡོན་ལྔ་སྤྱོད་བླ་ན་མེད།། ཅེས་ཌོཾ་བི་པས་གསུངས་སོ། །དེ་ལ་མངོན་པར་རྟོགས་པ་ནི་ལྔ་སྟེ། དུས་དང༌། གནས་དང༌། ཡོ་བྱད་དང༌། ཆོ་ག་དང༌། དགོས་པའོ། །དང་པོ་ནི། ཡར་ངོའི་བརྒྱད་དང་བཅུ་བཞི་དང༌། །བཅོ་ལྔ་ལ་ནི་རབ་ཏུ་བསྔགས། །མར་ངོའམ་དེ་བཞིན་དུས་གསུམ་སྟེ། །ཟླ་གཅིག་དག་ལ་དུས་དྲུག་ནི། ཁྱད་པར་རྟག་ཏུའང་གསུམ་པ་སྟེ། །སྤྱི་དང་ཁྱད་པར་ཤེས་པར་བྱ། །གཞན་ཡང༌། སྔགས་པས་ནུབ་མོ་ཁྱད་པར་དུས། །ཉི་མ་རེ་རེའམ་ཇི་སྙེད་པར། །ཟླ་བ་རེ་རེའམ་ལོ་རེ་ལ ༑ ༑ དེ་མ་བྱས་ན་དམ་ཚིག་ཉམས། །ཞེས་སོ། །གནས་ནི། དུར་ཁྲོད་ཤིང་གཅིག་སྐྱེད་མོས་ཚལ། །ཀུན་དགའ་ར་བ་ཆུ་བོའི་ངོགས། །རི་སུལ་འཚེ་བ་མེད་པའམ། །རང་གི་ཁྱིམ་སོགས་གནས་རྣམས་སོ། །ཡོ་བྱད་ནི། ས་གཞི་བ་ཡི་རྣམ་ལྔས་བྱུག །མེ་ཏོག་དྲི་ཞིམ་སྣ་ཚོགས་དགྲམ། །མཆོད་པ་ཚུལ་བཞིན་བཤམ་པར་བྱ།

།གཏོར་མ་གཉིས་སུ་བཤམས་པར་གསུངས། །ཕྱག་བཞེས་གཏོར་མ་བཞི་སོགས་མཛད། །ཐོད་པ་ཆ་ནི་གཅིག་པ་རུ། །ཆང་གིས་བཀང་ལ་མདུན་དུ་བཤམ། །བདུད་རྩི་ལྔ་ཡིས་ཀུན་ལ་སྦགས། །རྟེན་ནི་དགྲམ་པ་ཉིད་དུ་བྱ། །དེ་ལ་ཤ་དང་ཆང་དག་དང༌། །འབྲས་ཆན་ལ་དུ་འཁུར་བ་དང༌།། དེ་བཞིན་ཟ་བ་བཅའ་བ་དང༌། །བཏུང་བ་དེ་བཞིན་ལྡག་པ་དང༌། །མྱང་བ་ལ་སོགས་འབྱོར་པའི་ཚད། །ཚོགས་ཀྱི་འབྱོར་པ་སྟ་གོན་བྱ། །རོ་ཡི་སྟན་ནམ་འཇམ་པ་སོགས། །ཚད་དང་མཐུན་པར་ཅི་རིགས་བཞག །ཚོགས་ཀྱྀ་བདག་པོ་དགེ་སློང་ལ། །རྒྱུད་རྣམས་མང་པོ་ཤེས་གྱུར་ཅིང༌། །དགེ་སྦྱོར་བརྩོན་ལ་རྟོག་པ་སྤང༌། །དེ་ཉིད་བཅུ་ཤེས་སྙིང་རྗེ་ཆེ། །དམ་ཚིག་བསྟེན་ལ་འདོད་ཆུང་སོགས ༑ ༑ མཚན་ཉིད་ལྡན་པའི་བླ་མ་ལ། །སེམས་བསྐྱེད་པ་ལ་སྙན་གསན་དབབ ༑ ༑ དེ་ནས་གཞན་ཡང་དམ་ཚིག་ཅན། །བླ་མ་ལ་གུས་རྟོག་པ་ཆུང༌། ། འཁོན་གཅུགས་མེད་ཅིང་རབ་དད་པ། །ལྷ་གྲངས་ལ་སོགས་མི་གསོལ་གདབ ༑ ༑ དབྱུག་སྔོན་ང་རྒྱལ་འཛིན་པ་ཡི། །སློབ་མ་སྒོ་དྲུང་དག་ཏུ་བཞག །ཆོ་ག་ནི། དངོས་གཞི་ཚིམ་པ་དྲུག་ཏུ་གོ་བར་བྱའོ། །ཚོགས་ཀྱི་མི་རྣམས་སྒོ་དྲུང་དུ་ལྷགས་པ་དང༌། དབྱིག་པ་སྔོན་པོ་ལ་གསོལ་བ་གདབ་པར་བྱ་སྟེ། ཁྱེད་ཀྱི་དམ་ཚིག་ལ་ནི་ཁྲོ་བོ་སྔོན་པོ་མཛེས། །དངོས་གྲུབ་ཕྱག་ན་དབྱུག་ཏོ་དང་ནི་རིན་ཆེན་བཅིངས་པ་འཛིན། །དཔལ་ལྡན་དཔའ་བོ་འདུ་བ་འཁོར་གྲོལ་ཁུམས་མཁས་མཛེས། །རྣལ་འབྱོར་མ་ཡིན་ནང་དུ་བདག་ཐོངས་ཤིག །ལན་བརྗོད་པ། འདིར་ནི་ཆོས་རྣམས་བཟང་པོར་ལྟོས། །འདུས་པ་རྣམས་ལ་ཐེ་ཚོམ་མེད། །བྲམ་ཟེ་ཁྱི་དང་གདོལ་པ་དང༌། །རང་བཞིན་གཅིག་པ་ཉིད་དུ་ཟོ ༑ ༑ ཞེས་བརྗོད་དེ། བརྡ་དང༌། བརྡའི་ལན་བྱའོ། །དེ་རྣམས་མ་ཤེས་པར་གྱུར་པ་ནི་འོང་དུ་མི་གཞུག་གོ །ནང་དུ་བྱུང་བ་རྣམས་ལ་ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ཕཊ་ཅེས་བརྗོད་ཅིང་བུམ་ཆུས་གཏོར་བར་བྱའོ། །དེ་ནས་སོ་སོའི་བླ་མ་ལ་མཎྜལ་ཕུལ་ལ་གྲལ་རིམ་གྱིས་འདུག་པར་བྱས་ཏེ་དེ་སྐད་དུ།

དབང་བསྐུར་ཐོབ་ཅིང་བློ་ལྡན་བཟོད། །བརྩོན་དང་དྲན་པ་ལ་སོགས་ལྡན། ། དམ་ཚིག་སྤྱད་ཆ་སྤྱོད་པར་ལྡན། །རྒན་པའི་རིམ་པ་བཞིན་དུ་འདོད། །དབང་མ་ཐོབ་པར་མི་རིགས་པས། །སྒྲུབ་པོས་འཁོར་ལོ་དེ་བྱའོ། །ཞེས་བྱས་ཏེ་དབང་བསྐུར་ཐོབ་པའི་རྒན་རིམ་མོ། །དེ་ནས་ལས་ཀྱི་རྡོ་རྗེར་སློབ་མས་སྤྱིར་མཎྜལ་ཕུལ། སོ་སོར་མེ་ཏོག་གི་ཕྲེང་བ་ཕུལ་ལ། ཕྱག་བྱས་ཏེ་པུས་མོ་བཙུགས་ལ། རྡོ་རྗེའི་འཛིན་སོགས་དགོངས་སུ་གསོལ། །བདག་གི་ཚོགས་ཀྱི་ཁྱད་པར་འདི། །དང་བའི་སེམས་ཀྱིས་འབུལ་ལགས་ན། །ཅི་བདེར་བར་ནི་བཞེས་སུ་གསོལ། །གལ་ཏེ་དེ་མི་ཤེས་པར་གྱུར་ན་ལྷའི་རྣལ་འབྱོར་ལ་ཐུགས་གཏད་པར་ཞུ། ཞེས་གསོལ་བ་གདབ་བོ། །དེ་ནས་གཞན་རྣམས་ཀྱི་མེ་ཏོག་བསྡུས་ལ་མཎྜལ་བྱས་པ་བླ་མ་ལ་དབུལ། བླ་མའི་མེ་ཏོག་བླ་མ་གོང་མ་ལ་ཡིད་ཀྱིས་དབུལ་ལོ། །དེའི་རྗེས་ལ་ཡི་གེ་བརྒྱ་པ་བརྗོད་པས་དམ་ཚིག་གི་ལྷག་ཆད་སྦྱང༌། ཁྲོ་བོ་བཅུའི་སྲུང་བའི་འཁོར་ལོ་བརྟན་པར་བསྒོམ་པ་ཡང་ཕྱག་བཞེས་ལ་མཛད། དེའི་རྗེས་ལ་མངོན་པར་རྟོགས་པ་རྒྱས་པར་བསྒོམ་པར་བྱའོ། ། ¡Ã དེའི་རྗེས་ལ་བཟླས་པ་ཅི་རིགས་པར་བྱའོ། །

( ¡¶ ཞ ¡· - དེའི་རྗེས་ ་་་་་་ པར་བྱའོ། ། ) དེའི་རྗེས་ལ་བདག་ཉིད་ཀྱི་དཀྱིལ་འཁོར་ལ་རྒྱས་པར་མཆོད་པར་བྱ་སྟེ། དེ་ལ་ཕྱིའི་མཆོད་པ་ནི་བདག་གིས་སློབ་དཔོན་གྱིས་ཀྱེའི་རྡོ་རྗེ་ལས་དང་པོ་པས་ནང་ནུབ་ཏུ་བྱ་བའི་ཆོ་ག་མཛད་པ་ལས་ཤེས་པར་བྱའི་འདིར་མ་སྤྲོས་སོ། །ནང་བདུད་རྩིའི་མཆོད་པ་ནི་གཏོར་མ་བཞིན་བྱིན་གྱིས་བརླབ་ལ་ཐོག་མར་བླ་མ་རྣམས་ལ་དབུལ་ཏེ། རང་གི་རྩ་བའི་བླ་མ་ལ་ཐོག་མར་རོ། །དེ་ཡང་མཚན་བརྗོད་པ་སྔོན་དུ་འགྲོ་བས་མངོན་སུམ་ལྟ་བུས་གསོལ་བར་བསམས་ལ་དབུལ་ལོ། །དེ་ནས་བརྒྱུད་པ་རྣམས་ལ་སྟེ། པདྨ་བཛྲའི་བརྒྱུད་པ་ལྟ་བུ་ལ། ཕྱག་ན་རྡོ་རྗེའི་བི་ལཱ་སྱ་ནི་བཛྲི་དང། །ཡན་ལག་མེད་པའི་རྡོ་རྗེ་པདྨའི་མྱུ་གུ་དང༌། །ཨིནྡྲ་བྷཱུ་ཏི་ནག་པོ་སྤྱོད་པ་ཞེས་བྱ་དང༌། ། བྲམ་ཟེ་དཔལ་འཛིན་ག་ཡ་ངྷ་ར་ཉིད། །མི་བསྐྱོད་རྡོ་རྗེ་ཞེ་སྡང་རྡོ་རྗེ་དང༌། ། རོལ་པའི་རྡོ་རྗེ་ཞེས་བྱ་བས་བརྒྱུད་པ་ལ་མཚན་ནས་བརྗོད་པ་སྔོན་དུ་འགྲོ་བས་མངོན་སུམ་གསོལ་བ་ལྟ་བུར་དམིགས་ནས་དབུལ། ཨོཾ་སརྦ་ཏ་ཐཱ་ག་ཏ་ཨ་མྲྀ་ཏ་བཛྲ་སྭ་བྷཱ་ཝ་ཨཱཏྨ་ཀོ྅་ཧཾ། ཞེས་བརྗོད་པས་སོ། །བིརྺ་པའི་བརྒྱུད་པ་ལ། བདག་མེད་མ་དང་བིརྺ་པ། །ནག་པོ་ཌ་མ་རུ་པ་པ། །ཨ་བ་དྷཱུ་ཏཱི་ཞེས་བྱ་དང༌། །མཚན་མཆོག་ག་ཡ་དྷ་ར་དང༌། །མི་བསྐྱོད་ཞེ་སྡང་རྡོ་རྗེའི་ རོལ་པའི་རྡོ་རྗེ་ དང༌། །བླ་མ་རྣམས་ལ་གུས་པས་མཆོད། །བིརྺ་པའི་སློབ་མ་ཌོཾ་བི་ བའི་རྗེས་འབྲང་ ལ། ཌོཾ་བི་པ་དང་ཨ་ལ་ལ་བཛྲ། །ནགས་ཁྲོད་གརྦྷ་རི་བ་བསོད་སྙཽམས་པ། །ཐུབ་དཀའ་ཟླ་བ་དཔའ་བོ་རྡོ་རྗེ་དང༌། །མི་བསྐྱོད་ཞེ་སྡང་རོལ་པའི་རྡོ་རྗེ་ལའོ། །དེ་རྣམས་ཀུན་གྱི་ཐོག་མར་རང་གི་རྩ་བའི་བླ་མའི་མཚན་བརྗོད་པ་སྔོན་དུ་འགྲོ་བས་མཆོད་དོ། །གཞན་ཡང་བླ་མ་བརྒྱུད་པའི་མཚན་བརྗོད་པ་དང་སྔགས་ཀྱིས། གཙོ་བོ་ལ་རྩ་སྔགས་སྙིང་པོ་ཉེ་སྙིང་གིས། བདག་མེད་མ་ལ་ཕྲེང་སྔགས་དང་སྙིང་པོས། འཁོར་རྣམས་ལ་རང་སྔགས་ཀྱིས

༑ དུར་ཁྲོད་བརྒྱད་ལ་འབྲུ་གསུམ་གྱིས་སོ། །གཞན་ཡང་རང་གི་ཆོས་སྐྱོང་ལ་སོགས་པ་ལའོ། །དེའི་རྗེས་ལ་སྙིང་གར་བདུད་རྩི་མྱང་བར་བྱའོ། ། དེའི་རྗེས་ལ་རྡོ་རྗེ་དྲིལ་བུ་གསིལ་ཞིང༌། ལྷ་མོ་བརྒྱད་ཀྱིས་མཆོད། བསྟོད་པ་གཉིས་ཀྱིས་བསྟོད། དེའི་རྗེས་ལ་ལྷ་དང་འབྱུང་པོ་ལ་གཏོར་མ་སྦྱིན་པ་ནི། འཇིག་རྟེན་དང་འཇིག་རྟེན་ལས་འདས་པའང་རང་གི་ཕྱོགས་སྐྱོང་ལ་སྦྱིན་པ་སྟེ ༑ དེ་ཡང་གཞན་ལོགས་ན་ཡོད་པ་དང་ལས་ཀྱི་ཆོ་ག་མཐོང་བས་སོ། །ཕྱག་བཞེས་ལ་སྒྲོལ་མ་དང་མི་གཡོ་བ་གཉིས་ལའང་མཛད་དོ། །གཞི་བདག་ལའང་སྐབས་སུའོ། །དེ་ནས་ཚོགས་ཀྱི་ཡོ་བྱད་མདུན་དུ་འོངས་ལ་གཏོར་མ་བཞིན་བྱིན་གྱིས་བརླབས་ལ་ཕུད་བླ་མ་ལ་དབུལ། གཏོར་མ་ལ་སྔགས་བརྗོད་པ་སྔོན་དུ་འགྲོ་བས་ཐོག་མར་ཏྲི་པི་ཏ། བ་ལ། མ་ད་ན། མ་ལ་ཨིནྡྷ་ན ༑ བཟའ་བ་དང༌། ཀླད་པ་སྣ་ཚོགས་དབུལ་ལོ། །དེ་ནས་དམ་ཚིག་དང་ལྡན་པའི་དཔའ་བོ་དང་རྣལ་འབྱོར་མ་རྣམས་ཚོགས་ཀྱི་ཁ་ཟས་ཀྱིས་ཚིམ་པར་བྱ་བ་ནི། སྐྱེས་པའི་ཐོད་ཆེན་ཆ་གཅིག་པར། །ཆང་ནི་བཟང་པོས་ཡོངས་བཀང་ལ། །པདྨ་བསྐོལ་བའི་ལག་པ་ཡིས། །བླ་མ་སོགས་ལ་དབུལ་བར་བྱ།། འདིར་ནི་ཆོས་རྣམས་བཟང་པོར་ལྟོས། །འདུ་བ་རྣམས་ལ་ཐེ་ཚོམ་མེད། ། བྲམ་ཟེ་ཁྱི་དང་གདོལ་པ་དང༌། །རང་བཞིན་གཅིག་པ་ཉིད་དུ་ཟོ། །བདེ་གཤེགས་ཆོས་ནི་རིན་ཐང་མེད། །འདོད་ཆགས་དྲི་མ་རྣམ་པར་སྤངས། ། གཟུང་དང་འཛིན་པ་དང་བྲལ་བ། །དེ་བཞིན་ཉིད་ལ་གུས་ཕྱག་འཚལ། །དེ་ཡང་ ༑ བླ་མ་ལ་ནི་སྣོད་གཉིས་དབུལ། །སྣོད་ནི་རེ་རེ་ཀུན་ལའོ། །དེ་བཞིན་བཟའ་བཏུང་ཉིས་འགྱུར་ཏེ། །གུས་པ་ཡིས་ནི་བཟའ་བཏུང་དབུལ། །དེ་ཡང་བཟའ་བའི་སྔོན་དུ། ཨེ་མའོ་ཡེ་ཤེས་ཆེན་པོ་རྣམས། །ཚོགས་ཆེན་འབར་བས་ཉོན་མོངས་སྲེག །འདི་འདྲའི་བདེ་བ་ཐོབ་འགྱུར་བ། །ཀུན་གྱིས་ཨ་ཧོ་སུ་ཁ་བརྗོད། །དེ་ནས་ཀུན་གྱིས་མགྲིན་གཅིག་ཏུ། །ཨ་ཧོ་སུ་ཁ་བྷ་གཱ་ ( ¡¶ ལུ ¡· ཀྵ་ ) ནཱཾ། ལག་པ་གཡོན་པ་འོག་ཏུ་བཞག་ལ་གཡས་པས་ཁ་བཅད་ལ།

ཨ་ཧོ་སུ་པྲ་ཡཾ་ནཾ། མ་ཧཱ་མུ་དྲཱ་ ¡Ã པ་དྷི་ ( ¡¶ ཞ ¡· སིདྷི་ ) ནཾ། ཏ་རནྟེ་ན་ཧཱུྃ་ཧ་ཧ་ཧ་ཧ་ཧོ། དེའི་རྗེས་སུ་ཁ་ཟས་ལོངས་སྤྱད་དེ། མང་པོས་ཅི་བྱ་དགོས་མེད་པ། །སྙིང་གའི་ས་བོན་མེ་འབར་ལ། །དེར་ནི་ག་བུར་བཏུང་བར་བྱ། །དཀྱིལ་འཁོར་པ་ལ་དེ་རབ་མཆོད། །བཏུང་བ་དེ་ཡིས་རྣལ་འབྱོར་པ། །མྱུར་དུ་དངོས་གྲུབ་ཐོབ་པར་འགྱུར། ཁ་ནི་ཧོཾ་ཁུང་ལག་པ་གཟར་བུ་སྟེ། །ཡིད་ཀྱིས་མེ་ལ་སྟོབས་སོགས་བསྲེག །ནང་གི་བདག་ཉིད་སྦྱིན་སྲེག་གིས། །རང་འདོད་ལྷ་ནི་ཚིམ་པར་བྱ། །ལྕེ་ཧཱུྃ་དེ་ཉིད་ཁྱད་པར་ལས། །མན་ངག་ཤེས་པས་བཟའ་བྱ་སྟེ། ། ལྷ་ཡི་རྣལ་འབྱོར་མེད་གྱུར་པས། །ཚོགས་ཀྱི་ཁ་ཟས་ཟོས་ན་ནི། ཁྱི་ཡི་སྐྱེ་བ་བརྒྱར་སྐྱེས་ནས། །སྨེ་ཤ་ཅན་དུ་སྐྱེ་བར་འགྱུར། །གལ་ཏེ་རྣལ་འབྱོར་ལྡན་པ་ཡིས ༑ ཁ་ཟས་བཟའ་བར་བྱས་གྱུར་ན། །བསོད་ནམས་རྣམས་ཀྱི་མཐར་ཐུག་པ ༑ ༑ ཚོགས་ཀྱི་འཁོར་ལོ་ཞེས་བྱའོ། །བསོད་ནམས་འདོད་པས་དེ་ལས་གཞན ༑ ༑ སྨིག་རྒྱུར་ཆུ་ནི་རྙོག་པ་དང༌། །བཀྲེས་ཕྱིར་ཕུབ་མ་བརྡུང་བ་དང༌། ། མར་འདོད་ཆུ་ནི་བསྲུབས་དང་མཚུངས། །གཞན་ཡང་ཚོགས་ཀྱི་དུས་ཀྱི་བསླབ་བྱ་གཞན་པྲཛྙ་ར་ཀྵི་ཏ་དང༌། པདྨའི་མྱུ་གུ་དང༌། ཌོཾ་བི་པ་ལ་སོགས་པས་མཛད་པ་ལས་ཤེས་པར་བྱའི་གཞུང་མངས་པས་འཇིགས་པས་འདིར་མ་བྲིས་སོ། ཁ་ཟས་ཀྱིས་ཚིམ་པའི་རྗེས་ལ་ལྷག་མ་ཅུང་ཟད་བོར་ལ་གླུ་གར་གྱིས་ཚིམ་པའི་དོན་དུ། ཀོལླ་ལ་སོགས་ཅི་ཤེས་དང༌། ཧེ་རུ་ཀ་ཡི་གཟུགས་ཀྱི་གར ༑ ༑ དྲན་པ་མི་འཕྲོག་རྣལ་འབྱོར་པས། །འདོད་ཆགས་སེམས་ཀྱྀས་བསྒོམ་པའོ། །རྡོ་རྗེ་ཆོས་དང་སངས་རྒྱས་དང༌། །རྣལ་འབྱོར་མ་དང་མ་མོ་ཡིས ༑ ༑ གླུ་དང་གར་ལ་གོམས་བྱ་ཞིང༌། །མཆོག་ཏུ་གླུ་དང་གར་བྱའོ། །རྒྱུན་དུ་གླུ་དང་གར་བྱེད་པ། །ཚོགས་ཀྱི་གཙོ་བོའི་མདུན་བྱས་ནས། །དེ་ལ་དྲི་ནི་མཚོན་པར་བྱ། །སྒྲ་ནི་ཕྱི་རོལ་ཚལ་དུ་མཉན། །དེའི་རྗེས་ལ་ཀུན་ཏུ་རུའི་སྦྱོར་བས་ཀྱང་ཚིམ་པར་བྱས་ཏེ། ཚིམ་པ་དྲུག་གོ །གལ་ཏེ་དེ་མེད་ན་ནི་དཔའ་བོའི་སྟོན་མོ་ཞེས་བྱའོ།

།དེ་དང་ལྡན་པ་ནི་ཚོགས་འཁོར་ཞེས་བྱའོ། །དེ་ནས་ལྷག་མ་བསྡུས་ཏེ། འབྲུ་གསུམ་གྱིས་བྱིན་གྱིས་བརླབས་ལ་ཨ་ཀཱ་རོ་ཞེས་བྱ་བ་ལ་སོགས་པ་དང༌། ཨོཾ་ཨུ་ཙྪིཥྟ་བ་ལིཾ་ཏ་བྷ་ཀྵ་སཱི་སྭཱ་ཧཱ། ཞེས་བརྗོད་ལ་ལྷག་མ་ལ་དབང་བའི་འབྱུང་པོ་ནམ་མཁའ་དང་མཉམ་པ་རྣམས་ཚིམ་པར་གྱུར་ལ། བྱང་ཆུབ་ལ་མཆིས་ཀྱི་བར་དུ་བར་ཆད་ཞི་བར་མཛོད་ཅིག་ཅེས་བརྗོད་པར་བྱའོ ༑ ༑ དེ་ནས་ཆོ་ག་ལྷག་པ་དང་མ་ཚང་བ་ཁ་བསྐང་བའི་ཕྱིར་ཡི་གེ་བརྒྱ་པ་འདོན་པར་བྱའོ། །དེའི་རྗེས་སུ་བཀྲ་ཤིས་ཀྱི་ཚིག་རྣམས་ཀྱང་ཡིད་རྩེ་གཅིག་པས་འདོན་པར་བྱའོ། །དེ་ནས་མགྲོན་རྣམས་ལ་བཟོད་པར་གསོལ་བ་བྱས་ལ ༑ ཡི་གེ་བརྒྱ་པའི་མཐར་མུཿབརྗོད་ལ་གཤེགས་སུ་གསོལ་ལོ། །དེའི་རྗེས་སུ་རིགས་སུ་སྐྱེ་དང་ཞེས་བྱ་བ་ལ་སོགས་པ་དང༌། རྡོ་རྗེ་འཛིན་སོགས་ཕྱག་འཚལ་ལོ། ཁྱེད་ལ་རབ་ཏུ་དང་བ་ཡིས། །མཆོད་པའི་ཚོགས་ནི་རབ་ཕུལ་བས ༑ ༑ བདག་དང་མཐའ་ཡས་སེམས་ཅན་ཀུན། །འཁོར་བའི་སྡུག་བསྔལ་སྤངས་ནས་ནི། །བདེ་མཆོག་རྡོ་རྗེ་འཛིན་རྒྱལ་ཤོག །ཅེས་པ་དང༌། སེམས་ཅན་ཐམས་ཅད་བདེ་གྱུར་ཅིག །སེམས་ཅན་ཐམས་ཅད་སྐྱོན་མེད་པར། ། གང་གི་ལམ་གྱིས་གྲོལ་འགྱུར་བ། །དེས་ནི་སངས་རྒྱས་ཉིད་ཐོབ་འགྱུར། །མ་བསྒྲལ་བ་ཡང་བསྒྲལ་བར་བགྱི། །མ་གྲོལ་བ་ཡང་བདག་གིས་དགྲོལ། །རྣལ་འབྱོར་སྟོབས་བྱ་བ་ཡི་དངོས། །དེ་ལྟ་བུ་ནི་ཡང་དག་བརྟགས། །ཞེས་བྱ་བ་ལ་སོགས་པ་དང༌། སྨོན་ལམ་རྣམ་པར་དག་པ་ཅི་ཡོད་པ་རྣམས་ཡོན་བདག་དང་བླ་མ་འཁོར་དང་བཅས་པས་མགྲིན་གཅིག་ཏུ་ཡིད་རྩེ་གཅིག་པས་འདོན་པར་བྱའོ ༑ ༑ དེ་ནས་གཏོར་མ་ནི། སྔོན་ལ་འཇིག་རྟེན་པའི་གཏོར་མ་ལྷ་ཆེན་བརྒྱད་པོ་འཁོར་བཅས་དང་བྱ་བ་ལ་སོགས་པ་བཏང༌། འདས་པའི་རྩ་སྔགས་བཟླས་ཤིང་བསྐྱལ་བར་བྱ། གལ་ཏེ་དབང་བསྐུར་ལ་སོགས་པའི་ཆོ་ག་གཞན་བྱེད་ན། འཇིག་རྟེན་པའི་གཏོར་མ་བཏང་ལ། འདས་པའི་གཏོར་མ་བར་ཆད་བསྲུང་བའི་ཕྱིར་བཞག་གོ །དེ་ལྟར་ན་དེར་ཚོགས་པ་རྣམས་ཀྱིས་ཚོགས་ཀྱི་འཁོར་ལོའི་གཞུང་ནས་འབྱུང་བ་དང༌།

རྡོ་རྗེའི་གླུ་ནས་འབྱུང་བའི་ཆོ་ག་དང་མི་འགལ་བ་ཆང་གི་བཏུང་བ་ལ་སོགས་པས་མྱོས་པར་མི་འགྱུར་བར་བསྲུང་བར་བྱས་ལ། བླ་མ་ལ་ཕྱག་འཚལ་ལ་རང་གི་གནས་སུ་འགྲོ་བར་བྱའོ ༑ ༑ དེ་ནས་ལས་ཀྱི་རྗེས་མེད་པར་བྱས་ལ་བསྲུང་བར་བྱ་སྟེ་ཅི་བདེར་གནས་སོ། །དགོས་པ་ནི། གསེབ་ཏུ་ཡང་བརྗོད་མོད་ཀྱི། འཇིག་རྟེན་དང་དེ་ལས་འདས་པའི་དངོས་གྲུབ་ཐམས་ཅད་དང་གནས་སྐབས་ཀྱི་དགོས་པ་རྣམས་ལ་སྦྱར་རོ། །དེ་ལྟ་བུའི་ལག་ལེན་ཡང་བརྒྱུད་པ་དང་ལྡན་པ་འདིའི་ཆོ་ག་མཐོང་བས་བྱ་ཡིས་དེ་མིན་ཅི་ནས་ཀྱང་དོན་ལོག་ཅིང་འཁྲུགས་པར་འགྱུར་རོ ༑ ༑ བིརྺའི་ཞལ་སྔ་སོགས་ལས་བརྒྱུད་འོང་ཞིང༌། །བསོད་ནམས་ཞལ་སྔ་ལ་སོགས་དངོས་ཕྲད་པའི། །མན་ངག་གཞུང་རྣམས་དང་ནི་མི་འགལ་བ། ། གཞུང་མངས་འཇིགས་པ་རྣམས་ཀྱི་དོན་དུ་བྲིས། །ཚོགས་ཀྱི་འཁོར་ལོ་འབྲིང་དུ་བྲིས་གྱུར་པ། །འདི་ལས་འགལ་བར་གྱུར་པ་ཅི་ཡོད་པ། །བསོད་ནམས་ཞལ་སྔ་སོགས་ལ་བཟོད་པར་གསོལ། །རྨོངས་པ་རྨུ་རྒོད་རྣམས་ལ་སྨྲས་ཅི་ཡོད ༑ ༑ འདི་ལས་ངལ་བར་གྱུར་པའི་བསོད་ནམས་ཀྱིས། །འགྲོ་བས་རྡོ་རྗེ་འཆང་ཆེན་ཐོབ་པར་ཤོག ། ¡Ã གཞུང་གཞན་ལ་ལྟོས་པ་དང་བཅས་པའི་ ( ¡¶ ཞ ¡· - གཞུང་གཞན་་་་་་་བཅས་པའི་ ) ཚོགས་ཀྱི་འཁོར་ལོའི་གཞུང་དང་བླ་མའི་མན་ངག་ལ་བརྟེན་ནས་འབྲིང་དུ་བྱ་བ་དགེ་བསྙེན་གྲགས་པ་རྒྱལ་མཚན་གྱིས་སྦྱར་བའོ། །འདིས་བསྟན་པ་དང་སེམས་ཅན་ལ་ཕན་ཐོགས་པར་གྱུར་ ཅིག ༑ ༑༑ ༄༅། །ལས་བཞིའི་སྦྱིན་སྲེག་མདོར་བསྟན་ཅིང་རྣམ་གཞག་རྒྱས་པར་མཛད་པ་བཞུགས། ། ༄༅། །བླ་མ་དམ་པའི་ཞབས་ལ་སྤྱི་བོས་ཕྱག་འཚལ་ལོ། །ཀྱེའི་རྡོ་རྗེའི་རྣལ་འབྱོར་པས་བསྙེན་པ་རྫོགས་ནས་གསང་སྔགས་ཀྱི་ནུས་པ་དབྱུང་བའི་ཕྱིར་རམ ༑ ཡང་སྐབས་གཞན་དུ་རང་གི་སྡིག་པ་དང་བར་ཆད་ཞི་བར་བྱ་བའི་ཕྱིར་ཞི་བའི་སྦྱིན་སྲེག་བྱ་བར་འདོད་པས། དུས་ཀྱི་ཁྱད་པར་ཕྱེམ་རེད་ཀྱྀ་དུས་སུ་སྦྱོར་བ་ལ་ཆོས་དྲུག་གི་དང་པོ་ཐབ་ཀྱྀ་དབང་དུ་བྱས་ན་ས་ཕྱོགས་ཉམས་དགའ་བར་ཐབ་ཁུང་བྱས་ཏེ།

དེའང་ཁུང་བུར་བྱེད་ན་རྒྱར་ཁྲུ་གང༌། ཟབས་སུ་ཁྲུ་བྱེད་བརྐོ ༑ དེ་ནས་ཕྱིར་སོར་བཞི་བསྐྱེད་ལ་རྒྱ་དང་དཔངས་སུ་སོར་བཞི་ཡོད་པའི་ཁ་ཁྱེར་གྱིས་བསྐོར་ཏེ་ལེགས་པར་དཀར་ཞལ་གྱིས་བྱུག ཐབ་ཀྱི་ནང་དུ་པདྨ་འདབ་བརྒྱད་བྱ། དེ་ལ་ལྷ་དགུའི་མཚན་མ་དགོད། ཡང་ན་ཐིག་ལེ་ཙམ་བྱ། ཁ་ཁྱེར་ལ་རྡོ་རྗེའི་ཕྲེང་བས་བསྐོར། དེའི་ཕྱི་རོལ་དུ་སྟེགས་བུ་གྲུ་བཞི་པ་བྱས་ཏེ་དེའི་གྲྭ་བཞིར་ཟླ་ཕྱེད་རྡོ་རྗེ་བྱའོ། །ཐབ་ཁུང་བུར་མི་བྱེད་ན་ཚད་སྔ་མ་དང་འདྲ་སྟེ་རི་མོ་ཟླུམ་པོས་བསྐཽར་རོ། །སོར་བཞི་བསྐྱེད་པའི་ཟླུམ་པོ་དང༌། སོར་བཞི་དཔངས་སུ་བྱ་བའི་དོད་ཀྱི་ཟླུམ་པོ་སྟེ་གསུམ་གྱིས་བསྐོར། ནང་དུ་པདྨ་འདབ་བརྒྱད་བྱ། རྡོ་རྗེའི་ཕྲེང་བ་ལ་སོགས་པ་སྔ་མ་དང་འདྲའོ།། །།གཉིས་པ་བུད་ཤིང་ནི་གདུག་པ་ཅན་མ་ཡིན་པའི་ཤིང་མ་རུལ་བའམ། དེ་མེད་ན་བ་ལང་གི་ལྕི་བ་ལ་སོགས་པ་སྲོག་ཆགས་མེད་པ་ཐབ་ཁུང་བས་ཅུང་ཟད་དམའ་བ་བརྩིག་པར་བྱའོ། །གསུམ་པ་སྦར་བའི་མེ་ནི་བྲམ་ཟེ་རྒྱུན་ཞག་གམ་འོ་མ་ཅན་གཙུབས་པ་ལས་བྱུང་བའོ།། །།བཞི་པ་མཆོད་རྫས་དང༌། ལྔ་པ་བཤམ་ཐབས་ནི། སའི་ཕྱོགས་དེ་ལེགས་པར་བྱི་དོར་བྱས་ལ་བའི་རྣམ་ལྔས་བྱུག རང་ཁ་ཤར་དུ་བལྟས་པའི་གཡོན་ཕྱོགས་ནས་མཆོད་ཡོན་གྱི་སྣོད་བཞི་དགོད་དེ། ཞབས་བསིལ། ཞལ་བསིལ ༑ བསང་ཆུ། མཆོད་ཡོན་ནོ། །དེ་བཞིན་དུ་མེ་ཏོག སྤོས། མར་མེ། དྲི་ཆབ ༑ ལྷ་བཤོས། གཏོར་མ་རྣམས་བཤམ་མོ། །རང་གི་གཡས་ཕྱོགས་ནས་བསྲེས་རྫས་བཞག་སྟེ། དང་པོར་ཡམ་ཤིང་ཞེས་བྱ་བ་ཁྲུ་གང་པའི་ཤིང་སྦོམ་ཕྲ་མཐེ་བོང་ངམ་མཐེའུ་ཆུང་ཙམ་རྩེ་མོ་གཉིས་མར་དང་སྦྲང་ལ་སྦགས་ལ། སྦྲང་མེད་ན་མར་ལ་སྦགས་ཏེ་བརྒྱ་རྩ་བརྒྱད་ཡན་ཆད་ཅི་འབྱོར་པར་བཞག དེ་བཞིན་དུ་མར་དང༌། ཏིལ་ནག་པོའམ། ཡུངས་དཀར་དང༌། ཞོ་དང་ཕྱེ་མར་དང་སྦྱར་ཏེ་ཟས་མཆོག་དང༌། འབྲས་སོ་བ་དང༌། འབྲས་མ་ཆགས་པ་དང༌། ནས་དང་ ༑ གྲོ་དང༌། སྲན་མ་དང༌། དུར་བའི་མྱུ་གུ་དང༌། ཀུ་ཤ་ལ་སོགས་པ་ཅི་འབྱོར་པ་རིམ་པ་བཞིན་དུ་བཤམས།

རང་གི་མདུན་དུ་རྡོ་རྗེ་དང་དྲིལ་བུའི་བར་དུ་དགང་གཟར་དང་བླུགས་གཟར་ཁ་སྦྱར་ལ་བཞག ནང་གི་མཆོད་པའང་བཤམས ༑ རྫས་ཐམས་ཅད་ལ་བདུད་རྩི་ལྔས་བསྲེས་ལ་བཞག་པར་བྱའོ།། །།དྲུག་པ་སྒྲུབ་པ་པོ་ནི། རང་ཁྲུས་བྱས་ཏེ་གོས་དང་རྒྱན་ལ་སོགས་པ་དཀར་པོས་མཛེས་པར་བྱས་ལ། ཞི་བའི་སེམས་དང་ལྡན་པས་སྟན་ནང་ཚངས་ཅན་ལ་ཁ་ཤར་དུ་བལྟས་ཏེ་སྐྱིལ་ཀྲུང་ངམ། ཡང་ན་པུས་འཁྱུད་ཡངས་པར་བཅས་ལ་བྲམ་ཟེ་རིག་བྱེད་འདོན་པ་ལྟར་ཙོག་བུར་འདུག་གོ །དེ་དག་ནི་སྦྱོར་བའི་ཆོ་གའོ། །དེ་ནས་དངོས་གཞི་ལ་དྲུག་གི་དང་པོ་བདག་གི་རྣལ་འབྱོར་ནི། རང་ལྷའི་རྣལ་འབྱོར་རྫོགས་པར་བྱ་ཞིང་བཟླས་པ་ཅུང་ཟད་བྱ། མཆོད་པའང་ཅི་ནུས་བྱས་ལ་རང་གི་དཀྱིལ་འཁོར་བསྡུ་བའོ།། །།གཉིས་པ་མེ་བཙལ་ཞིང་བསྒྲུབ་པ་ནི། ཡམ་ཤིང་གི་རྩེ་མོ་མར་ལ་སྦགས་པ་དེ་མར་མེ་ལ་བསྲེགས་ཏེ་རྩྭ་སྐམ་པོ་གཙང་མ་གཞན་དང་ཡང་བཅས་ནས་ཐབ་ལ་ཟླུམ་པོར་གཡས་ནས་བསྐོར་ཞིང༌། ཨོཾ་དེ་ཝ་པི་ཙུ་བཛྲ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ་ཞེས་བརྗོད་ཅིང་བསྐོར། ཨོཾ་ཛྭ་ལ་ཛྭ་ལ་རྃ་ཞེས་བརྗོད་དེ་ཐབ་ཁུང་དུ་ཤིང་གསེབ་ཏུ་བཅུག་ལ་རླུང་གཡབ་ཀྱིས་ཀྱང་ཅུང་ཟད་སྦར་ལ། ཨོཾ་ཛྭ་ལའི་སྔགས་བཟླས་ཞིང་བླུགས་གཟར་གྱིས་མར་ལན་གསུམ་གྱི་བར་དུ་བླུགས་ལ་མེ་གསོ། དེ་ནས་ཨོཾ་བཛྲ་ས་ཏྭ་ཨ་ཞེས་བརྗོད་དེ་ཐབ་ཀྱི་ཉེ་འཁོར་ཀུན་ཏུ་ཀུ་ཤ་རློན་པའམ ༑ མེད་ན་སྐམ་པོས་ཀྱང་བཏུབ་ཏེ་རྩེ་མོ་ཤར་རམ་གཡས་སྐོར་དུ་བསྟན་པས་གཡོགས་ལ་བསང་ཆུས་ཐམས་ཅད་བསང་ངོ༌། །ཀུ་ཤ་འབུལ་བ་འདི་ནི་མེ་ལྷ་བྱོན་ཏེ་བྱོན་ཟན་མ་ཕུལ་བའི་གོང་དུ་དབུལ་བར་བཤད་པས་དེར་བྱའོ།། །།གསུམ་པ་ཐབ་དང་ཡོ་བྱད་བསང་བ་ནི། རང་ཕྱག་གཉིས་པའི་ང་རྒྱལ་གྱིས་ཀུ་ཤའི་ཆུན་པོའམ། རྡོ་རྗེ་བསང་ཆུ་ནས་བླངས་ལ་བདུད་རྩི་འཁྱིལ་བའི་སྔགས་སམ། ཡང་ན་ཧཱུྃ་རིང་པོ་འབའ་ཞིག་བརྗོད་ལ་ཐབ་དང་ཡོ་བྱད་བསང་ཞྀང་བགེགས་བསལ་བར་བྱའོ། །གཞན་ཡང་ཨོཾ་ཤྲཱིཾ་སྭཱ་ཧཱ་མར་གྱིའོ།

།ཨོཾ་ཛྲཱིཾ་སྭཱ་ཧཱ་འབྲུའིའོ། །ཨོཾ་སྭ་སྭཱ་ཧཱ་རྫས་བཀྲུ་བའིའོ། །ཨོཾ་ཀུ་རུ་ཀུ་རུ་སྭཱ་ཧཱ་ཐམས་ཅད་སྦྱང་བའིའོ།། །།བཞི་པ་ཐབ་ཁུང་མངོན་པར་འདུ་བྱ་བ་ནི། སྭ་བྷཱ་བའམ་ཧཱུྃ་ཞེས་བརྗོད་པས་ཐབ་ཁུང་མི་དམིགས་པར་བསམས་ལ། སྟོང་པའི་ངང་ལས་པྃ་ལས་པདྨ་རྃ་ལས་ཉི་མའི་སྟེང་དུ་ཧཱུྃ་ལས་ཐབ་ཁུང་དཀར་པོ་དྭངས་ཤིང་ཐོགས་པ་མེད་པ་བྲིས་པ་དང་གཉིས་སུ་མེད་པར་བསྐྱེད་པར་བྱའོ། །དེ་བཞིན་དུ་མཆོད་པ་རྣམས་ཀྱང་སྦྱངས་ལ་བྱིན་གྱིས་བརླབ་བོ།། །།ལྔ་པ་འཇིག་རྟེན་པའི་མེ་ལྷ་མཆོད་པ་ནི། མེ་གསེབ་ཏུ་པྃ་ལས་པདྨའི་ ¡Ã སྟེང་དུ་ ( ¡¶ ཞ ¡· - སྟེང་དུ་ ) རྃ་ལས་བགྲང་ཕྲེང་རྃ་གྱིས་མཚན་པ་ལས་འོད་སྤྲོས་བསྡུས་གཅིག་ཏུ་གྱུར་པ་ལས་མེ་ལྷ་ར་སྐྱེས་ལ་ཞོན་པ། ཞལ་གཅིག་ཕྱག་གཉིས་པ ༑ གཡས་པས་བགྲང་ཕྲེང༌། གཡོན་པས་རིལ་བ་སྤྱི་བླུགས་འཛིན་པའོ། ། ཡང་ན་ཕྱག་བཞི་པ། གཡས་མཆོག་སྦྱིན་དང་ཕྲེང་བ། གཡོན་དབྱུག་པ་དང་རིལ་བ་སྤྱི་བླུགས་འཛིན་པ། ཁ་དོག་དཀར་བའམ་དམར་བ། གསུས་ཁྱིམ་ཆེ་བ ༑ རལ་པའི་ཐོར་ཚུགས་ཅན། ཨག་ཚོམ་འཕྱང་བ། དྲང་སྲོང་གི་ཚོགས་ཀྱིས་བསྐོར་བ་བསྐྱེད་ལ། རང་གི་སྙིང་གའི་ཧཱུྃ་གི་འོད་ཀྱིས་ཤར་ལྷོ་ནས་ཡེ་ཤེས་པ་ཞིག་སྤྱན་དྲངས་ལ། གཡས་པའི་མཐེ་བོ་གུང་མོའི་རྩེར་སྦྱར་མཛུབ་མོ་གུང་མོའི་རྒྱབ་ནས་བཀབ་ལ་གཡོན་པས་དེ་བཞིན་དུ་བྱ་བ་ནི་དབྱུ་གུའི་ཕྱག་རྒྱའོ། །དེ་རྣ་བའི་དྲུང་དུ་གཡབ་ཅིང༌། ཚུར་བྱཽན་ཚུར་བྱོན་འབྱུང་པོ་ཆེ། །མེ་ལྷ་དྲང་སྲོང་འབྱུང་པོ་ཆེ། །བསྲེག་བླུགས་ཞལ་ཟས་བཞེས་སླད་དུ། །འདི་ཉིད་དུ་ནི་བཞུགས་སུ་གསོལ། །གཟི་བརྗིད་ཆེན་པོ་མེ་ཡི་ལྷ། །འདོད་པ་ཐམས་ཅད་སྒྲུབ་པ་པོ། །ཐུགས་རྗེས་སེམས་ཅན་དོན་མཛད་པ། །འདི་ཉིད་དུ་ནི་བཞུགས་སུ་གསོལ

༑ ༑ ཨོཾ་ཨགྞ་ཡེ་མ་ཧཱ་ཏེ་ཛ། སརྦ་ཀརྨ་པྲ་སཱ་དྷ་ཀ མ་ཧཱ་བྷཱུ་ཏ་དེ་ཝ་རྀ་ཥྀ་དྭི་ཛ་ས་ཏ་མ། གྲྀ་ཧཱི་ཏྭཱ་ཨཱ་ཧུ་ཏི་ཨ་ཧ་ར། ཨ་སྨིན་སནྣི་ཧི་ཏོ་བྷ་བ། ཞེས་བརྗོད་པས་སྤྱན་དྲངས་ལ་ཐབ་ཀྱི་ཤར་ལྷོ་དེར་བཞུགས་པར་བསམ། ཨོཾ་པདྨ་ཀ་མ་ལཱ་ཡ་སྟྭཾ་ཞེས་བརྗོད་ལ་མེ་ཏོག་ཕུལ་ཏེ་པདྨའི་གདན་ལ་བཞུགས་པར་བསམ། ¡Ã དེ་ནས་སྔགས་དང་བཅས་པས་ཆུ་བཞི་ ( ¡¶ ཞ ¡· དེ་ལ་ཨོཾ་ནི་རི་ཧཱུྃ་གིས་ཞབས་བཀྲུ་དབུལ། ཨོཾ་སརྦ་སཾ་ཤོ་དྷ་ནི་ཧཱུྃ་གིས་ཞབས་བསིལ་དང༌། སྐུ་ཐམས་ཅད་ལ་གསང་གཏོར་བྱ། ཨོཾ་ཛཿཧཱུྃ་བྃ་ཧོཿཁ་རཾ། ཞེས་བརྗོད་པས་མཆོད་ཡོན་ཕྱག་ཏུ་ ) ཕུལ་ལ་དམ་ཚིག་བསྟན་པར་བྱ་སྟེ། ལག་པ་རྡོ་རྗེ་རྩེ་ལྔ་པའི་ཕྱག་རྒྱ་བཅིངས་པའམ། ཡང་ན་རྡོ་རྗེ་དང་བཅས་པས་སྤོས་བཟུང་ལ ༑ ཨོཾ་བཛྲ་ཨ་ན་ལ་མ་ཧཱ་བྷཱུ་ཏ་ཛྭཱ་ལཱ་ཡ་བྷསྨི་ཀུ་རུ་སརྦ་དུཥྟཱཾ་ཧཱུྃ་ཕཊ་དྲྀ་ཤྱ་ཛཿཧཱུྃ་བྃ་ཧོཿ ས་མ་ཡ་སྟྭཱཾ་ཞེས་བརྗོད་ལ་གཽ་རཱི་ལ་སོགས་པའི་རྣལ་འབྱོར་མ་བཞིས་དགུག་གཞུག་བཅིང་དབང་དུ་བྱའོ། །ཡང་ན་བཞི་པོ་དེའི་སྔགས་དང་ཕྱག་རྒྱ་སོ་སོར་བྱས་ཀྱང་འགལ་བ་མེད་དོ། །དེ་ནས་སྐྱེ་མཆེད་དང་སྐུ་གསུང་ཐུགས་བྱིན་གྱིས་བརླབ་པ་སྒྲུབ་ཐབས་བཞིན་བྱ། ཡང་རང་གི་ ( ¡¶ ཞ ¡· + སྙིང་ཁའི་ ) ས་བོན་གྱི་འོད་ཀྱིས་དབང་བསྐུར་གྱི་ལྷ་སྤྱན་དྲངས་ཏེ་དབང་བསྐུར་བར་གསོལ་བ་གདབ། དབང་བསྐུར་བ་དང་ཆུ་ལྷག་མ་ཡར་ལུད་པ་ལས་སྤྱི་བོར་རྣམ་སྣང་གིས་དབུར་བརྒྱན་པར་བསམ་མོ། །དེ་ལ་མཆོད་བསྟོད་བྱས་ཏེ་བསྲེག་རྫས་དབུལ་བར་བྱའོ ༑ ༑ ཞར་ལས་བྱུང་བ་ཅུང་ཟད་བརྗོད་ན། བློ་ཁོབས་ ༼ ཁོག ༽ ཆུང་བས་སྔར་མེ་སྦར་བའི་སྐབས་སུ་ཏིང་ངེ་འཛིན་གྱིས་སྦར་ལ། མཆོད་བསྟོད་ཡན་ཆད་ཚར་ནས་འདིར་དངོས་སུ་མེ་སྦར་ལ་བྱོན་ཟན་དབུལ་བ་ནས་བརྩམས་ཏེ་ཆོ་གས་ཐམས་ཅད་དབུལ་བར་བྱའོ། །དེ་ནས་མེ་ལྷའི་ཞལ་ཅུང་ཟད་གདངས་པར་བསམས་ལ། དེའི་ལྕེ་ཧཱུྃ་ལས་རྡོ་རྗེ་ཧཱུྃ་གིས་མཚན་པ་ལ་རཾ། དགང་བླུགས་ཀྱི་གཟར་བུའི་ཁ་ལ་རྃ་བསམས་ཏེ་གཟར་བུས་བླངས་ལ་རིག་བྱེད་འདོན་པ་ལྟར་ཙོག་པུར་འདུག་སྟེ་པུས་མོ་གཉིས་ཀྱི་བར་དུ་གྲུ་མོ་གཉིས་ཚུད་པར་བྱས་ལ།

ཨོཾ་ཨགྣ་ཡེ་སྭཱ་ཧཱ་ཞེས་བརྗོད་ཅིང་བླུགས་གཟར་ལྔའམ་བདུན་གྱིས་དགང་གཟར་བཀང་ལ། ཨོཾ་ཨགྣ་ཡེ་མ་ཧཱ་ཤྲཱི་ཧ་བྱ་ཀ་བྱ་བཱ་ཧ་ནཱ་ཡ་ཧཱུྃ་ཕཊ་ཅེས་བརྗོད་དེ་གཟར་བུ་གཉིས་ཁ་སྦྱར་ལ་མེ་ལྷའི་ཞལ་དུ་འཕུལ་བར་བསམ། དེ་ལྟ་བུའི་དགང་བླུགས་ལན་གསུམ་ཕུལ་ལ་བར་དེར་མེའི་ལྟས་བརྟག་སྟེ། ཡང་དག་པར་སྦྱོར་བ་ལས་འབྱུང་བ་རྟོགས་སླ་བའི་ཕྱིར་ཚིགས་བཅད་དུ་བརྗོད་ན། གདུགས་དང་རྒྱལ་མཚན་རྡོ་རྗེ་དང༌། །བུམ་པ་པདྨ་ལྕགས་ཀྱུ་དང༌། །གྲུ་གསུམ་པ་དང་གཡས་སུ་འཁྱིལ། །རྩེ་གཅིག་པ་སྟེ་དབྱིབས་མཆོག་ཡིན། །རྩེ་གཉིས་རྩེ་གསུམ་འབྲིང་དང་ཐ། །སྣུམ་དང་གཙང་དང་དབང་པོའི་གཞུ། །དབང་པོ་སྦས་དང་སེར་དང་དཀར། །བཻཌཱུརྱ་རྣམས་མདོག་བཟང་ཡིན། །ངང་པའི་སྒྲ་དང་བུང་བའི་སྒྲ། །ཟབ་ཅིང་སྙན་པའི་སྒྲ་ནི་བཟང༌། །མདོར་ན་ཡིད་དུ་འོང་བ་ཡི། ། དབྱིབས་དང་དྲི་དང་མདོག་རྣམས་བཟང༌། །མེ་སྟག་འཕྲོ་དང་དུ་བ་མང༌། །རིམ་གྱིས་འབར་ཞིང་མེ་ལྕེ་འཆད། །མྱུར་དུ་འབར་ཞིང་གཟི་བརྗིད་ཆུང༌། །ཚ་ཞིང་དམར་ནག་དྲག་ཏུ་འབར། །རྩེ་གསུམ་ཞིབ་མ་འདྲ་བ་དང༌། །བ་ལང་མགོ་འདྲ་དྲི་མི་ཞིམ། །མདོར་ན་ཡིད་དུ་མི་འོང་བ། །མཚན་ངན་རྣམས་ཀྱང་བརྟག་པར་བྱ ༑ ༑ ཞི་ལ་དཀར་དང་རྒྱས་ལ་སེར། །དབང་ལ་དམར་པོ་དྲག་ལ་གནག །འདི་ནི་རང་རང་རྟགས་སུ་བཟང༌། །འཇམ་པོ་གསུམ་ལ་འཇམ་པོ་ཡི། །རྟགས་རྣམས་ཤིས་པར་བཤད་པ་སྟེ། །ཐ་མའི་ལས་ལ་ངན་པ་བསྔགས། །རང་རང་རྟགས་དང་མི་མཐུན་ན། །བགེགས་དང་བཅས་པར་ཤེས་བྱས་ཏེ། །བདུད་རྩི་འཁྱིལ་བ་ལ་སོགས་པའི། ཁྲོ་བོས་བགེགས་རྣམས་ཞི་བར་བྱ། །མདོར་བསྡུས་ན་ཁ་དོག་དཀར་ཞིང་སྣུམ་པ་སྒྲ་ཅུང་ཟད་དང་བཅས་པ་དུད་པ་ཆུང་བ་ནི་ཞི་བའི་ལས་ལ་དགེའོ། །དུ་བ་ཆེ་བ་དང་མེ་སྟག་རབ་ཏུ་འཕྲོ་བ་ནི་བགེགས་དང་བཅས་པ་ཡིན་པས་ཧཱུྃ་ཞེས་བརྗོད་ཅིང་བསངས་ཆུས་ཕྱོགས་ཀུན་ཏུ་གཏོར་ཏེ་བགེགས་ཞི་བར་བྱའོ། །དེ་ནས་མེ་ཏོག་ལ་སོགས་པའི་མཆོད་པ་བྱས་ལ་རྫས་རྣམས་སོ་སོར་དབུལ་བར་བྱ་སྟེ།

དང་པོར་ཡམ་ཤིང༌། དེ་ནས་མར། དེ་ནས་ཏིལ ༑ འབྲས། ཞོ། སོ་བ། ནས་དང་སྲན་མ། གྲོ། དཱུར་བ། ཀུ་ཤ གཞན་ཡང་ཡམ་ཤིང་གཞན། ཨུ་དུམ་ཝ་ར་ལ་སོགས་པ་གཞུང་གཞན་ནས་བཤད་པའི་ཡམ་ཤིང་མེད་ཅིང་ཤུག་པའམ་ལྕང་མ་ལ་སོགས་པ་ལས་མེད་ན་བྱང་ཆུབ་ཀྱི་ཤིང་དུ་མོས་ཏེ། ཨོཾ་བོ་དྷི་བྲྀ་ཀྵཱ་ཡ་སྭཱ་ཧཱ། ཞེས་བརྗོད་ཅིང་དབུལ་ལོ། །མར་གྱི་སྔགས་ནི་སྔར་བསྟན་པ་ཉིད་ཡིན་ནོ། །ཏིལ་གྱི་སྔགས་རྡོ་རྗེ་མཁའ་འགྲོ་ལས་འབྱུང་བའི་ཨོཾ་སརྦ་པཱ་པྃ་ད་ཧ་ན་བཛྲཱ་ཡ་སྭཱ་ཧཱ། ཞེས་པའོ། །རྡོ་རྗེ་གུར་ལས་འབྱུང་བ་ནི། ཨོཾ་སརྦ་པཱ་པྃ་ད་ཧ་ན་བཛྲཱ་ཡ་བཛྲ་ས་ཏྭ་སྱ་སརྦ་པཱ་པཾ་ད་ཧ་ན་སྭཱ་ཧཱ། ཞེས་པའོ། །ཨོཾ་བཛྲ་པུཥྟ་ཡེ་སྭཱ་ཧཱ་ཞེས་པ་ནི་འབྲས་མ་ཆག་པའོ། །ཨོཾ་སརྦ་སཾ་པ་དེ་སྭཱ་ཧཱ་ཞོ་དང་ཟས་མཆོག་གིའོ། །ཨོཾ་བཛྲ་བི་ཛཱ་ཡ་སྭཱ་ཧཱ་འབྲས་སོ་བའི་འོ། །ཨོཾ་མ་ཧཱ་བེ་གཱ་ཡ་སྭཱ་ཧཱ་ནས་ཀྱིའོ། །ཨོཾ་མ་ཧཱ་བ་ལཱ་ཡ་སྭཱ་ཧཱ། མོན་སྲན་གྲེའུའི་འོ། །ཨོཾབཛྲ་གྷསྨ་རཱ་ཡ་སྭཱ་ཧཱ་གྲོའིའོ། །ཨོཾབཛྲ་ཨཱ་ཡུ་ཥེ་སྭཱ་ཧཱ་དཱུར་བའིའོ།། ཨོཾ་ཨ་པྲ་ཏི་ཧ་ཏ་བཛྲ་ཡ་སྭཱ་ཧཱ་ཀུ་ཤའི་འོ། །དེ་ལྟར་ཞུ་བའི་རྫས་རྣམས་ནི་གཟར་བུས་བླངས་ཏེ་ཞལ་དུ་ཕུལ་བར་བསམ། ཁྱད་པར་ཞོ་དབུལ་ན་དགང་གཟར་གྱི་སྟེང་དུ་བཞག་སྟེ་དབུལ། གོང་བུའི་རྫས་རྣམས་ནི་ལག་པ་གཡོན་པས་སྣོད་བཟུང་ལ་གཡས་པས་བླངས་ཏེ་ཕྱག་ཏུ་ཕུལ་བར་བསམ། བསྲེག་རྫས་དེ་རྣམས་རེ་རེ་ལ་ལན་བདུན་ནམ་ཉི་ཤུ་རྩ་རེ་རེ་འབུལ་བ་ཡིན་ཏེ། རེ་རེ་རྫོགས་པ་དང་བདག་གམ་ཆེ་གེ་མོའམ་གང་གི་དོན་དུ་བྱ་བའི་སྡིག་པ་དང་སྒྲིབ་པ་ལ་སོགས་པ་གང་ཡིན་པ་དེའི་མིང་ནས་ཕྱུང་ནས་ཤཱནྟིཾ་ཀུ་རུ་སྭཱ་ཧཱ་ཞེས་བྱ་བ་གདགས་སོ།། དཔེར་ན་ནས་འབུལ་བའི་དུས་སུ་ཨོཾ་མ་ཧཱ་བེ་གཱ་ཡ་སྭཱ་ཧཱ་ཞེས་བདུན་ཕུལ་ལ། ཨོཾ་མཧཱ་བེ་གཱ་ཡ་ཆེ་གེ་མོའི་ལས་ཀྱི་སྒྲིབ་པ་ཐམས་ཅད་ཤཱནྟིཾ་ཀུ་རུ་སྭཱ་ཧཱ་དེས་འགྲེའོ། །དེ་ལྟར་མེ་ལྷ་ལ་བསྲེག་རྫས་བདུན་ནམ་ཉི་ཤུ་རྩ་རེ་ཕུལ་བ་དང༌།

ཨོཾ་ཨགྣ་ཡེ་བཛྲ་པུཥྤེ་ཨཱཿཧཱུྃ་ཞེས་པས་མེ་ཏོག དེ་བཞིན་དུ་རོལ་མོའི་བར་དུ་ཕུལ་ལ་ནང་བདུད་རྩི་དང་ལྷ་མོ་བརྒྱད་ཀྱིས་མཆོད་ལ་བསྟོད་པ་བྱ་སྟེ། འཇིག་རྟེན་དབང་ཕྱུག་ཚངས་དབང་མཆོག་གི་སྲས། །མེ་ལྷའི་རྒྱལ་པོ་ཌཱ་ཀིས་དབང་བསྐུར་བ ༑ ༑ ཤེས་རབ་མཆོག་གིས་ཉོན་མོངས་ཐམས་ཅད་སྲེག །འཛིན་བྱེད་མེ་ལྷ་ཉིད་ལ་རྣམ་པར་དུད། །ཅེས་པས་བསྟོད་ལ། བསང་གཏོར་དང་ཞབས་བསིལ་ཕུལ་ལ། ཨོཾ་བཛྲ་ཛྭ་ལ་རཾ་ཞེས་བྱ་བས་མེ་ལྷ་འབར་བའི་རྣམ་པར་གྱུར་པའམ། ཡང་ན་མེ་ལྷའི་ལྟོ་བ་ཤིན་ཏུ་ཡངས་པ་དྭངས་ཤིང་ཐོགས་པ་མེད་པར་བསམ། འཇིག་རྟེན་པའི་མེ་ལྷ་མཆོད་པའི་ཆོ་གའོ།། །།དེ་ནས་དྲུག་པ་འཇིག་རྟེན་ལས་འདས་པའི་མེ་ལྷ་མཆོད་པའི་ཆོ་ག་ནི། ཐབ་ཀྱི་དབུས་སུ་མེ་ལྷའི་ཐུགས་ཀར་པྃ་ལས་པདྨ་ལས་རྃ་ལས་ཉི་མའི་སྟེང་དུ་སྲུང་བའི་འཁོར་ལོ་ཇི་ལྟ་བ་བཞིན་དུ་བསྐྱེད་དེ། དེའི་ནང་དུ་བྷྲཱུཾ་ལས་གཞལ་ཡས་ཁང་བསྐྱེད་པའམ་མ་བསྐྱེད་ཀྱང་ཆོག་གསུང༌། དེར་ལྷ་རྣམས་མངོན་པར་བྱང་ཆུབ་པ་ལྔས་བསྐྱེད་པའམ། རྡོ་རྗེ་ཆོ་ག་ཡན་ལག་གསུམ་མམ། ཡང་ན་སྒྲུབ་པའི་མཎྜལ་གྱིས་སྐབས་བཞིན་སྙིང་པོ་ཚིག་ཙམ་གྱིས་ལྷ་དགུ་བསྐྱེད། དེ་ལ་ཡེ་ཤེས་པ་དགུག དེའང་སྤྲོས་པ་ལ་དགའ་ན། དམིགས་མེད་མཁའ་ལྟར་དག་ཅིང་ཁྱབ་པའི་སྐུ། །ཆོས་སྐུ་ནམ་མཁའ་ལྟ་བུར་དབྱེར་མེད་ཀྱང༌། །ཐབས་དང་ཤེས་རབ་གཟུགས་བརྙན་སྐུར་སྟོན་པ། །བཅོམ་ལྡན་འཁོར་བཅས་འདིར་ནི་གཤེགས་སུ་གསོལ། །མ་ལུས་སེམས་ཅན་ཀུན་གྱི་དོན་སླད་དུ། །བདུད་སྡེ་དཔུང་བཅས་མི་བཟད་འཇོམས་མཛད་ཅིང༌། །དངོས་རྣམས་མ་ལུས་ཇི་བཞིན་མཁྱེན་གྱུར་པ། །བཅོམ་ལྡན་འཁོར་བཅས་འདིར་ནི་གཤེགས་སུ་གསོལ། །ཨོཾ་ཨེ་ཧྱེ་ཧི་བྷ་ག་ཝཱན་ས་མ་ཡ་ཨརྩྩ་མ་ན་ཨརྒྷཾ་པཱ་དྱཾ་པྲ་ཏཱིཙྪཱ་པཱུ་ཛ་ནོ་པ་ཙརྻ་པྲ་སིདྡྷི་མེ ༑ ཞེས་བྱ་བས་སྤྱན་དྲང་ངོ༌། །སྐྱེ་མཆེད་དང་སྐུ་གསུང་ཐུགས་བྱིན་གྱིས་བརླབ ༑ དབང་བསྐུར་ཏེ་རིགས་ཀྱི་བདག་པོའི་རྒྱས་གདབ་པའི་བར་སྔར་སྒྲུབ་ཐབས་ཀྱི་སྐབས་ལྟར་བྱའོ།

།དབང་བསྐུར་གྱི་དཀྱིལ་འཁོར་ཡོད་པའམ། རབ་གནས་ཀྱི་ལྷ་ལྟ་བུ་ལ་སྦྱིན་སྲེག་འབུལ་ན་བསྐྱེད་པའི་ཆོ་ག་དེ་དག་མི་དགོས། ཐབ་ཀྱི་དབུས་སུ་མེ་ཏོག་གཅིག་བསྐྱུར་ཏེ་ལྷར་བསམས་པས་ཆོག་གོ། །།དེ་ནས་ཐབ་དང་ཡོ་བྱད་ཐམས་ཅད་ལ་ཧཱུྃ་བཟླས་ཤིང་དྲི་ཞིམ་པོའི་ཆུས་གཏོར་ཏེ་བསངས་ལ། མི་གཙང་བ་དང་ཉེས་པ་དག་པར་བསམ་ཞིང་བགེགས་ཐམས་ཅད་དང་བྲལ་བར་བསྒོམ་མོ། །དེ་ནས་ལྷ་ཐམས་ཅད་ཀྱི་ཞལ་ཅུང་ཟད་གདངས་པར་བསྒོམས་ཏེ། ཨོཾ་དེ་ཝ་པི་ཙུ་བཛྲ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ་ཞེས་མར་ལ་བསྔགས་ཏེ། ཨོཾ་ཨགྣ་ཡེ་སྭཱ་ཧཱ་ཞེས་པ་ལན་བདུན་གྱིས་བླུག་གཟར་གྱིས་མར་བཅུས་པས་དགང་གཟར་བཀང་ལ། ཨོཾ་ཨགྣ་ཡེ་ཨཱ་དཱི་བྱཱ་དཱི་བྱ་བི་ཤུདྡྷེ་མ་ཧཱ་ཤྲི་ཡེ་ཧ་བྱ་ཀ་བྱ་བཱ་ཧ་ནཱ་ཡ་ཆེ་གེ་མོ་ཞེས་བྱ་བའི་སརྦ་པཱ་པཾ་ཤཱིནྟཾ་ཀུ་རུ་སྭཱ་ཧཱ། ཞེས་བརྗོད་དེ་གཟར་བུ་ཁ་སྦྱར་ལ་དབུས་སུ་དབུལ་ཏེ། ལྷ་ཐམས་ཅད་ཀྱི་ཞལ་དུ་ཕུལ་བར་བསམ། དེ་ལྟ་བུའི་དགང་བླུགས་ལན་གསུམ་མམ་བདུན་ཕུལ་ལ་ཕྱི་དང་ནང་གི་མཆོད་པ་དང༌། ཡིད་ལས་བྱུང་བ་དང༌། བསྟོད་པའི་མཆོད་པའི་བར་དུ་ཐུན་མཚམས་ཀྱི་བྱ་བ་ལྟར་དབུལ་ལོ། །དེ་ནས་ཡམ་ཤིང་ནས་བརྩམས་ཏེ་བསྲེག་རྫས་རྣམས་བརྒྱ་རྩ་བརྒྱད་དམ་སྟོང་རྩ་བརྒྱད་ལ་སོགས་པ་སྒྲུབ་གཡོག་གཅིག་གིས་གྲངས་འཛིན་དུ་བཅུག་ལ་སྔར་བཤད་པའི་སྔགས་ཀྱིས་དབུལ་ཏེ། དེའང་གྲངས་བདུན་བདུན་ ( ¡¶ ལུ ¡· ཅུ་ ) ཙམ་གྱི་མཇུག་ཏུ་ཨོཾ་སརྦ་པཱ་པཾ་ད་ཧ་ན་ཤཱིནྟཾ་ཀུ་རུ་སྭཱ་ཧཱ་ཞེས་མཐའ་རྟེན་སྤེལ་ཞིང་དབུལ། དེ་ལ་ཡམ་ཤིང་ནི་འོད་འབར་བ་ལ་དབུལ། ཞུ་བའི་རྫས་རྣམས་ནི་ལྷ་ཐམས་ཅད་ཀྱི་ཞལ་དུ་དུས་གཅིག་སིབ་སིབ་གསོལ་བར་བསམ་ཞིང་དབུལ། གོང་བུའི་རྫས་རྣམས་ནི་ཕྱག་ཏུའོ ༑ ༑ ཞུ་བའི་རྫས་རྣམས་ནི་གཟར་བུས་དབུལ། གོང་བུའི་རྫས་རྣམས་ནི་རང་གི་ལག་པ་གཡོན་པས་བཟུང་སྟེ་གཡས་པའི་མཐེ་བོང་དང་སྲིན་ལག་གིས་བླངས་ལ་འོག་ནས་བསྐོར་ཞིང་དབུལ། ཡང་སྐབས་སུ་མར་གྱི་དགང་བླུགས་གསུམ་ཙམ་དབུལ།

དགང་བླུགས་གཉིས་ཀྱིས་མི་འབུལ་བའི་དུས་སུ་དགང་བླུགས་རྡོ་རྗེ་དྲིལ་བུའི་བར་དུ་ཁ་སྦྱར་ལ་བཞག་སྟེ་སོ་སོར་བཞག་ན་བར་ཆད་ཀྱི་ཆོས་ཡིན་གསུང་ངོ༌། །བསྲེག་རྫས་རྫོགས་པ་དང་ཡང་མར་གྱི་དགང་བླུགས་གསུམ་དབུལ། ཕྱི་ནང་གི་མཆོད་པ་རྒྱས་པས་མཆོད། བསྟོད་པ་བྱ། གཏོར་མ་བཏང་ལ། འདོད་པའི་དོན་ལ་གསོལ་བ་གདབ། །མ་འབྱོར་བ་དང་ཉམས་པ་དང་ ༑ ༑ གང་ཡང་བདག་རྨོངས་བློ་ཡིས་ནི། །བགྱིས་པ་དང་ནི་བགྱིད་སྩལ་བ།། དེ་དག་མགོན་པོས་བཟོད་པར་མཛོད། །བདག་ལས་དང་པོ་པའི་རྟེན་གྱི་གང་ཟག་ཏུ་གྱུར་པས་སེམས་ཀྱི་སྒྲིབ་པ་དང་ལྡན་པའི་དབང་གིས་ཏིང་ངེ་འཛིན་མི་གསལ་བར་བྱིང་བ་དང་རྒོད་པའི་དབང་དུ་གྱུར་པ་ཐམས་ཅད་བཟོད་པར་མཛད་དུ་གསོལ། ཨོཾ་ཁྱེད་ཀྱིས་སེམས་ཅན་དོན་ཀུན་མཛད། །རྗེས་སུ་མཐུན་པའི་དངོས་གྲུབ་སྩོལ། །སངས་རྒྱས་ཡུལ་དུ་གཤེགས་ནས་ཀྱང༌། །སླར་ཡང་འབྱོན་པར་མཛད་དུ་གསོལ། །ཞེས་བརྗོད་པའི་རྗེས་ལ་ཡི་གེ་བརྒྱ་པ་ཅི་ནུས་བཟླས་ཏེ་མཐར་ཨོཾ་ཨཱཿཧཱུྃ་བཛྲ་མུཿཞེས་པས་གཤེགས་སུ་གསོལ། དམ་ཚིག་པ་བདག་ལ་བསྡུའོ། །དངོས་གཞིའི་ཆོ་གའོ།། །།དེ་ནས་མཇུག་གི་བྱ་བ་ལ་དྲུག་གི་དང་པོ་འཇིག་རྟེན་པའི་མེ་ལྷ་མཆོད་པ་ནི། ཐབ་ཁུང་དུ་མེ་ལྷ་གསལ་བཏབ་ལ་བསྲེག་རྫས་ཀྱི་ལྷག་མ་བདུན་ནམ་ཉེར་གཅིག་ལ་སོགས་པ་ཅི་ཙམ་འབྱོར་པ་གོང་གི་མེ་ལྷ་མཆོད་པའི་སྐབས་ལྟར་དབུལ་ལོ། །མཐར་མར་གྱི་དགང་བླུགས་གསུམ་གང་བའི་སྦྱིན་སྲེག་ཏུ་དབུལ། དེའང་ཡོན་བདག་ལ་སོགས་པ་གཞན་གྱི་དོན་བྱེད་ན་དེའི་ལག་པ་གཡས་པའི་མཐེ་བོང་བདག་གི་གཡོན་པས་དགང་གཟར་དང་བཅས་པ་བཟུང་ལ། ཡོན་བདག་ཆེ་གེ་མོ་ཞེས་བྱ་བའི་ནད་དང༌། གདོན་དང༌། བཀྲ་མི་ཤིས་པ་དང༌། བྱུར་དང༌། སྐལ་བ་ངན་པ་ཐམས་ཅད་ཤཱིནྟཾ་ཀུ་རུ་སྭཱ་ཧཱ། ཞེས་བརྗོད་དེ་གང་བའི་སྦྱིན་སྲེག་གསུམ་པོ་དབུལ་ལོ། །རང་གི་དོན་བྱེད་ནའང་མཐར་སྤེལ་ཚིག་དེ་བཞིན་དུ་བརྗོད་དེ་དབུལ་བར་བྱའོ།། །།གཉིས་པ་མེ་ལྷ་འཁོར་དང་བཅས་པ་ལ་དཀར་གསུམ་གྱི་གཏོར་མ་གཅིག་ལ་ཨ་ཀཱ་རོའི་སྔགས་ཀྱིས་བྱིན་ལ་ཇི་ལྟར་འབྱོར་པས་མཆོད་ལ་བསྟོད་པ་བྱ་སྟེ།

འཇིག་རྟེན་དབང་ཕྱུག་ཚངས་དབང་མགོན་གྱི་སྲས། །མེ་ལྷའི་རྒྱལ་པོ་ཌཱ་ཀིས་དབང་བསྐུར་བ། །ཤེས་རབ་མཆོག་གིས་ཉོན་མོངས་ཐམས་ཅད་སྲེག ༑ འཛིན་བྱེད་མེ་ལྷ་ཉིད་ལ་རྣམ་པར་འདུད། །ཚངས་པ་འཇིག་རྟེན་མགོན་གྱི་སྲས། །མེ་ལྷའི་རྒྱལ་པོ་དྲང་སྲོང་མཆོག །འབྱུང་པོ་ཡོངས་སུ་བསྐྱབ་པའི་ཕྱིར ༑ ༑ ཐུགས་རྗེའི་དབང་གིས་སྐུར་སྤྲུལ་པ། །རིག་སྔགས་གྲུབ་པའི་དྲང་སྲོང་ཚུལ ༑ ༑ ཉོན་མོངས་སྲེག་པའི་ཤེས་རབ་འོད། །བསྐལ་པའི་མེ་ལྟར་གཟི་བརྗིད་འབར ༑ ༑ མངོན་ཤེས་རྫུ་འཕྲུལ་ཞབས་དང་ལྡན། །ཐབས་ཀྱིས་སྤྲུལ་པའི་ཐེག་པ་བཅིབས། །རིགས་སྔགས་གསུང་གི་བགྲང་ཕྲེང་འཛིན། །བདུད་རྩིའི་བཅུད་ལྡན་གུནྡྷེ་བསྣམས། །ཆོས་ཀྱི་བདུད་རྩི་ཡོངས་ལ་བསིལ། །ཉེས་པའི་སྐྱོན་བྲལ་ཚངས་པར་སྤྱོད། །འཇིག་རྟེན་གནས་ཀྱང་མྱ་ངན་འདས། །ཞི་བ་བརྙེས་ཀྱང་ཐུགས་རྗེ་ཆེ། །དེ་ལ་བསྟོད་དེ་ཕྱག་ཀྱང་འཚལ། །ཞེས་བྱ་བས་སོ། །གསུམ་པ་ཇི་ལྟར་འདོད་པའི་དོན་གསོལ་བ་གདབ་བོ། །བཞི་པ་གཤེགས་སུ་གསོལ་བ་ནི ༑ དེ་ལ་བསང་གཏོར་དང་འཐོར་འཐུང་ཡང་ཕུལ་ལ། བདག་གི་དོན་དང་གཞན་གྱི་དོན། །བྱིན་ཟ་ཁྱོད་ཀྱིས་བསྒྲུབས་ཀྱི་གཤེགས། །ཇི་བཞིན་དུས་སུ་སླར་གཤེགས་ཏེ། །བདག་གི་དངོས་གྲུབ་ཐམས་ཅད་སྒྲུབས། །ཞེས་པ་དང༌། ཨོཾ་ཨགྣ་ཡེ་ཨེ་ཧྱེ་ཧི་ཞེས་བརྗོད་དེ་སྤྱན་དྲངས་པའི་ཕྱག་རྒྱ་ལས་མཛུབ་མོ་དང་ལག་པ་ཕྱིར་བསྐྱེད་དེ་མེ་ལྷ་སྤྱན་དྲངས་པ་གཤེགས་སུ་གསོལ། དམ་ཚིག་པ་དེ་བདག་ལ་བསྡུའོ།། །།ལྔ་པ་ཆོ་ག་ལྷག་ཆད་ཁ་བསྐང་བའི་ཕྱིར་ཡི་གེ་བརྒྱ་པ་ཅི་ནུས་པར་བཟླའོ ༑ ༑ དྲུག་པ་ལས་ཀྱི་རྗེས་ནི། དངོས་གྲུབ་སྒྲུབ་པ་ཡིན་ན་ཐལ་བ་དེ་མེ་ཤིའི་བར་དུ་མི་བསྒུལ། མེ་ཤི་བ་དང༌། གཞན་རེག་ཏུ་མི་གཞུག་པར་རང་གིས་ཕྱགས་ལ་གནས་དབེན་པར་བསྐྱལ་ལོ། །དངོས་གྲུབ་མི་སྒྲུབ་ན་འཕྲལ་ལ་ཕྱགས་ལ་གནས་དབེན་པར་བཞག ཐབ་དང་ཉེ་འཁོར་ཐམས་ཅད་བའི་ལྕི་བ་དང་དྲི་ཞིམ་པོའི་ཆུས་བྱུག་པར་བྱ་སྟེ་རྗེས་ཀྱི་བྱ་བའོ།།

།།འདི་ནི་དཔལ་ཀྱེའི་རྡོ་རྗེའི་བརྟག་པ་ཕྱི་མའི་ ¡Ã ལེའུ་དང་པོ་ ( ¡¶ ཞ ¡· - ལེའུ་དང་པོ་ ) རབ་གནས་ཀྱི་རྗེས་སུ་སྦྱིན་སྲེག་གསུངས་པའི་དོན་ཞི་བའི་སྦྱིན་སྲེག་ཕྱག་ལེན་ཙམ་བྲིས་པ་ཡིན་གྱི། རྒྱས་པ་ལ་སོགས་པའི་ལས་བཞི་ནི་འོག་ཏུ་མདོར་བསྡུས་ཏེ་རྒྱས་པར་འཆད་པ་ལས་ཤེས་པར་བྱའོ། །ཆོ་ག་འདི་ནི་སྔགས་ཀྱི་ལྷག་ཆད་ཁ་སྐོང་བ་དང༌། སྔགས་མ་གྲུབ་པ་གྲུབ་པར་བྱེད་པ་དང༌། གྲུབ་པའི་འབྲས་བུ་མྱུར་དུ་འབྱིན་པར་ཡིན་པས་རྣལ་འབྱོར་པས་དུས་དང་གནས་སྐབས་ཐམས་ཅད་དུའང་བརྩོན་པར་བྱའོ། །ཞི་བའི་སྦྱིན་སྲེག་གི་ཐབ་དང་ཁ་ལྟ་ཕྱོགས་ཀྱིས་ལས་ཐམས་ཅད་ཀྱང་འགྲུབ་སྟེ། རང་འདོད་ལྷ་ཡི་རྣལ་འབྱོར་གྱིས ༑ ༑ ལས་ཀུན་བྱེད་པའི་སྦྱྀན་སྲེག་སྟེ། །ཚད་དང་དབྱིབས་དང་ཁ་དོག་དང་ ༑ ༑ ཞི་བ་དང་མཐུན་ཤར་བལྟའོ། །ཞེས་གསུངས་སོ། །ཡང༌། སྦྱིན་སྲེག་གིས་ནི་ལྷ་རྣམས་ཚིམ། །ཚིམ་པར་གྱུར་ན་དངོས་གྲུབ་སྟེར། །གསང་སྔགས་ལྷག་ཆད་གང་ཡིན་པ། །ཐམས་ཅད་སྦྱིན་སྲེག་དག་གིས་སྐོང༌། །དེ་ཕྱིར་རྡོ་རྗེ་མཁའ་འགྲོ་ཡི། །སྦྱིན་སྲེག་རབ་ཏུ་བསྔགས་པར་མཛད། །ཅེས་གསུངས་སོ། ། ཞི་བ་འབའ་ཞིག་གི་ཆོ་ག་ཞིབ་ཏུ་བསྟན་ཅིང་རྣམ་པར་བཞག་པ་མདོར་བསྟན་པ་རྫོགས་སོ།། །།༈ རྗེ་བཙུན་བླ་མ་དམ་པ་རྣམས་ལ་ཕྱག་འཚལ་ལོ། །ད་ནི་ལས་བཞིའི་ཆོ་ག་མདོར་བསྡུས་ཏེ་རྣམ་གཞག་རྒྱས་པར་བརྗོད་ན། འདི་ལ་གསུམ་སྟེ

༑ སྦྱོར་བ་དང༌། དངོས་གཞི་དང༌། མཇུག་ཏུ་བྱ་བའོ། །དང་པོ་ལ་དྲུག་སྟེ། ཐབ་ཀྱི་དབང་དུ་བྱས་པ། བརྩིག་པ་བུད་ཤིང་སྦར་བ་མེ། ཡམ་ཤིང་དང་མཆོད་རྫས ༑ བཤམ་ཐབས། སྒྲུབ་པ་པོའི་དབང་དུ་བྱས་པའོ། །དང་པོ་ལ་ལྔ། ཐབ་ཀྱི་དབྱིབས། ཚད། ཁ་དོག མཚན་མ། མུ་རན་ནོ། །ལྔ་པོ་དེ་དག་ལས་བཞི་སོ་སོ་ལ་སྦྱར་ཏེ་བརྗོད་ན། ཞི་བའི་དབྱིབས་ནི་ཟླུམ་པོ། རྒྱར་ཁྲུ་གང་ལ་ཟབས་སུ་ཁྲུ་ཕྱེད། ཁ་དོག་ས་དཀར་རམ་ཙནྡན་དཀར་པོས་བྱུག མཚན་མ་ལ་དབུས་སུ་ལྷ་དགུའི་མཚན་མ་བྲི་བ་ནི་ལས་བཞི་ཀ་མཐུན་ལ། འདིར་ཁ་ཁྱེར་སོར་བཞི་བསྐྱེད་ལ་སོར་བཞི་དཔངས་སུ་བརྩིགས་པའི་མུ་རན་ལ་རྡོ་རྗེས་མཚན་པའོ། ། རྒྱས་པའི་དབྱིབས་གྲུ་བཞི་རྒྱར་ཁྲུ་དོ་ལ་དཔངས་སུ་ཁྲུ་གང༌། ཁ་དོག་ས་སེར་པོའམ་གུར་གུམ་གྱིས་བྱུག ཁ་ཁྱེར་སོར་བརྒྱད་བསྐྱེད་ལ་སོར་བརྒྱད་དཔངས་སུ་བརྩིགས་པའི་མུ་རན་ལ་རིན་པོ་ཆེས་མཚན་པའོ། །དབང་གི་དབྱིབས་ཟླ་བ་ཕྱེད་པ། ཚད་ནི་ཞི་བ་དང་འདྲ་ལ། ཁ་དོག་ས་དམར་པོའམ་ཙནྡན་དམར་པོས་བྱུག ཁ་ཁྱེར་སོར་བཞི་བསྐྱེད་ལ་སོར་བཞི་དཔངས་སུ་བརྩིགས་པའི་མུ་རན་ལ་ལྕགས་ཀྱུས་མཚན་པའོ། །དྲག་པོའི་དབྱིབས་གྲུ་གསུམ། རྒྱར་སོར་མོ་ཉི་ཤུ་ལ་ཟབས་སུ་སོར་མོ་བཅུ། ཁ་དོག་ནག་པོ་ཁ་ཁྱེར་སོར་གསུམ་བསྐྱེད་ལ་སོར་གསུམ་ ¡Ã དཔངས་སུ་ ( ¡¶ ཞ ¡· - དཔངས་སུ་ ) བརྩིགས་པའི་མུ་རན་ལ་རྡོ་རྗེ་རྩེ་གསུམ་པ་གདེངས་པས་མཚན་པའོ། །ཐབ་དེ་བཞི་ཀའི་མཚམས་ཀྱི་གྲུ་བཞིར་ ¡Ã ཟླ་ཕྱེད་ ( ¡¶ ཞ ¡· - ཟླ་ཕྱེད་ ) རྡོ་རྗེ་རྩེ་གསུམ་པས་མཚན་པ་ཡིན་ནོ། །ཞར་ལས་བྱུང་བ་ལས་ཐམས་ཅད་པའི་ཐབ་ཁུང་ནི། ཞི་བའི་ཐབ་ཁུང་དུ་ཁ་ཤར་དུ་བལྟས་ནས་ལྷག་མ་རྣམས་རང་རང་གི་ཆོ་ག་བཞིན་དུ་བྱས་ན་ལས་ཐམས་ཅད་འགྲུབ་བོ་ཞེས་རིན་ཆེན་འབར་བ་ལས་འབྱུང་ངོ༌། །སཾ་པུ་ཊའི་རྒྱུད་ཕྱི་མ་ལས་ནི་ཁྲུ་དོ་པ་དང་གྲུ་བཞི་སེར་པོས་བྱུགས་ལ། དབུས་སུ་ཞི་བའི་ཐབ་ཁུང་ཇི་ལྟ་བ་བཞིན་བྱས་ལ། ཟླུམ་པོའི་ནང་དུ་གྲུ་གསུམ་ནང་ནག་པོས་བྱུགས་ཤིང་དེའི་ཟླ་གམ་གསུམ་ནི་དམར་པོར་བྱས་ལ།

ནག་པོའི་ནང་དུ་ལྷ་དགུའི་མཚན་མ་བྲི། ཕྱི་རོལ་སེར་པོའི་རྩེ་མོ་བཞིར་རྡོ་རྗེ་རྩེ་གསུམ་པས་མཚོན་པར་བྱས་ན་ལས་ཐམས་ཅད་པའི་ཐབ་ཁུང་ཡིན་ཏེ་ཆོ་ག་ལྷག་མ་རྣམས་ལས་སོ་སོའི་ཆོ་ག་བཞིན་དུ་བྱའོ། །ཐབ་ཀྱི་དབང་དུ་བྱས་པའོ།། །།གཉིས་པ་ ( ¡¶ ཞ ¡· + རྩིགས་པ་ ) བུད་ཤིང་ནི་ཞི་བ་ལ་འོ་མ་ཅན་གྱི་རྩེ་མོ་ལས་བྱུང་བའམ། ནགས་ཀྱི་བ་ལང་གི་ལྕི་བ་ལས་བྱའོ། །རྒྱས་པ་ལ་ནི་སེར་ཞིང་དྲི་ཞིམ་པའི་དབུས་ཀྱི་ཆ་ལས་བྱུང་བའོ། །དབང་ལ་ཁ་དོག་དམར་བའམ་རོ་སྐྱུར་བའོ ༑ ༑ དྲག་པོ་ལ་ནག་པོ་འཁྱོགས་པོ་རྩ་བའི་ཆ་ལས་བྱུང་བའོ། །གཞན་ཡང་བུད་ཤིང་བོང་བུ་དང་རྔ་མོའི་སྦངས་ལ་སོགས་པ་དང༌། བསྲེག་རྫས་ཁྱི་དང་མིའི་ཤ་ལ་སོགས་པ་ལས་མཐའ་ཡས་པ་རྣམས་ནི་ཡང་དག་པར་སྦྱོར་བ་ལ་སོགས་པ་རྒྱུད་སོ་སོའི་སྟེང་དུ་རྟོགས་པར་བྱའོ།། །།གསུམ་པ་སྦར་བ་མེ་ནི། ཞྀ་བ་ལ་བྲམ་ཟེ་རྒྱུན་ཞག་གི་མེའམ་འོ་མ་ཅན་གཙུབས་པ་ལས་བྱུང་བའི་མེས་བྱའོ། །རྒྱས་པ་ལ་དགེ་འདུན་གྱི་བསྲོ་ཁང་ངམ་རྒྱལ་པོའི་ཁྱིམ་གྱི་མེས་བྱའོ། །དབང་ལ་སྨད་འཚོང་མའི་ཁྱིམ་གྱི་མེའམ་སྤྲང་པོས་ལམ་དུ་བུས་པའི་མེས་བྱའོ། །དྲག་པོ་ལ་ཤན་པའི་ཁྱིམ་གྱི་མེའམ་རྡོ་དང་ལྕགས་གཙུབས་པ་ལས་བྱུང་བའི་མེས་བྱའོ། །བཞི་པ་ཡམ་ཤིང་དང་མཆོད་རྫས་ནི་ཞི་བ་ལ་འོ་མ་ཅན་གྱི་རྩེ་མོ་ལས་བྱུང་བ་སྦོམ་ཕྲ་མཐེའུ་ཆུང་ངམ་མཐེ་བོང་ཙམ་རིང་ཐུང་ཁུ་ཚུར་གཉིས་བཅངས་པའི་ཚད་ཙམ་ཡིན་ནོ། །རྒྱས་པ་ལ་ཁ་དོག་སེར་ཞིང་དྲི་ཞིམ་པ་རྩེ་ཁྲུ་གང་བའོ། །དབང་ལ་ཁ་དོག་དམར་ཞིང་རོ་སྐྱུར་བ་ཚད་ཞི་བ་དང་མཐུན་ནོ། །དྲག་པོ་ལ་ཤིང་གནག་ཅིང་འཁྱོགས་པ་དྲི་མི་ཞིམ་པ་སོར་བཅུ་གཉིས་པ་ཡིན་ནོ། །མཆོད་རྫས་ནི་ཆུ་བཞི་སྔཽན་དུ་འགྲོ་བ་ཅི་འབྱོར་བ་དང་གཏོར་མ་གཉིས་སོ། །བསྲེག་རྫས་གཞན་རྣམས་ནི་རང་རང་ཅི་འབྱོར་བ་ཡིན་ནའང་ཞི་བ་ལ་གཙོ་བོར་ཏིལ། རྒྱས་པ་ལ་ཐུན་མོང་དུ་ཞོ་ལས་བྱས་པའི་ཟས་མཆོག བྱེ་བྲག་ཏུ་ཚེ་རྒྱས་པ་ལ་དཱུར་བ་དང༌།

ལོངས་སྤྱོད་རྒྱས་པ་ལ་འབྲུ་ལ་སོགས་པ་ཤེས་པར་བྱའོ། །དབང་ལ་ཨུཏྤལ་ལ་སོགས་པ། དྲག་པོ་ལ་ཁྲག་དང་དུག་ལ་སོགས་པ་ཡིན་ནོ།། །།ལྔ་པ་བཤམ་ཐབས་ནི་ལས་འཇམ་པོ་གསུམ་ལ་བསྲེག་རྫས་གཡས་ལ་མཆོད་རྫས་གཡོན། དྲག་པོ་ལ་དེ་ལས་གོ་བཟློག་པ་ཡིན་ནོ།། །།དྲུག་པ་སྒྲུབ་པ་པོའི་དབང་དུ་བྱས་པ་ལ་དྲུག བསམ་པ་དང༌། དུས་དང་ ༑ ཁ་ལྟ་ཕྱོགས་དང༌། རྒྱན་དང་ཆས་གོས་དང༌། འདུག་སྟངས་དང༌། ཞར་ལས་བྱུང་བ་དགང་བླུགས་སོ། །དེ་ལ་དང་པོ་ལྔ་ནི་གཟུང་བདེ་བར་བྱ་བའི་ཕྱིར་ཕྱོགས་རེར་བསྡེབས་ནས་བརྗོད་ན། སྡིག་པ་ལ་སོགས་པ་ཞི་བའི་བསམ་པས་སྲོད་ཀྱི་དུས་སུ་ཁ་ཤར་དུ་བལྟས་ཏེ་རྒྱན་དང་ཆས་གོས་དཀར་པོ་དང་ལྡན་པས་ཙོག་པུའི་འདུག་སྟངས་ཀྱིས་གནས་ཏེ་ཞི་བའི་ལས་བརྩམ་མོ། །ཚེ་དང་བསོད་ནམས་ལ་སོགས་པ་རབ་ཏུ་རྒྱས་ཏེ་ཚིམ་པའི་བསམ་པས་སྔ་དྲོའི་དུས་སུ་ཁ་བྱང་དུ་བལྟས་ཏེ་རྒྱན་དང་གོས་ལ་སོགས་པ་སེར་ཞིང་རབ་ཏུ་རྒྱ་ཆེ་བའི་ཆས་དང་ལྡན་པས་བཟང་པོའི་འདུག་སྟངས་ཀྱིས་རྒྱས་པའི་ལས་བརྩམ་མོ། །རྒྱལ་པོ་ལ་སོགས་པ་དབང་དུ་བྱ་ཞིང་རྗེས་སུ་ཆགས་པའི་བསམ་པས་ཕྱེམ་རེད་ཀྱི་དུས་སུ་ཁ་ནུབ་ཏུ་བལྟས་ཏེ་རྒྱན་དང་ཆས་གོས་དམར་པོ་དང་ལྡན་པས་པདྨའི་འདུག་སྟངས་ཀྱིས་དབང་གི་ལས་བརྩམ་མོ། །དགྲ་དང་བགེགས་གསད་པ་ལ་སོགས་དྲག་ཅིང་རྩུབ་པའི་བསམ་པས་ནམ་ཕྱེད་དམ་ཉི་མའི་གུང་ལ་ཁ་ལྷོར་བལྟས་ཏེ་རྒྱན་དང་ཆས་གོས་ནག་པོ་དང་ལྡན་པས་སྟན་མེད་པའམ། སྟན་སྲབ་མོའི་སྟེང་དུ་རྐང་པ་གཡས་པས་གཡོན་པ་མནན་པའམ། གཡས་པ་བསྐུམ་ཞིང་གཡོན་བརྐྱང་པའི་ཕྱེད་ཀྲུང་གིས་དྲག་པོའི་ལས་བརྩམ་པར་བྱའོ། །ཞི་རྒྱས་གཉིས་ཀྱི་ཁ་ལྟ་ཕྱོགས་དེའང་གཞུང་ཕལ་ཆེར་ནས་ཞི་བ་ཤར་དང་རྒྱས་པ་བྱང་དུ་བལྟ་བར་བཤད། རིན་ཆེན་འབར་བ་ལས་ནི་ཞི་བ་ལ་བྱང་རྒྱས་པ་ལ་ཤར་དུ་བལྟ་བར་བཤད་དོ།། །།དྲུག་པ་དགང་བླུགས་ཀྱི་ཚད་ནི་ ( ¡¶ ཞ ¡· + གཉིས་ ) གསུམ་ལས། ཐོག་མར་ཆེ་བའི་ཚད་ནི་གསེར་ལ་སོགས་པའམ་ནིམ་པ་ལ་སོགས་པའི་ཤིང་ལས་བྱས་པའི་དགང་གཟར་གྱི་ཁའི་ཆུ་དང་ཞེང་ལ་སོར་བརྒྱད་པའམ།

ཆུར་བརྒྱད་ལ་ཞེང་སོར་བཞི་པའང་རུང་ངོ༌། ཁུང་བུ་སོར་བཞི་པའི་དབུས་སུ་ཆུ་དང་དཔངས་ལ་སོར་བཞི་པའི་རྡོ་རྗེ། གྲུ་བཞི་དེའི་སྟེང་གི་ཁ་ཁྱཻར་དང་འོག་གཉིས་ཀ་ལ་ཕྱོགས་རེར་སོར་གཉིས་གཉིས་བྱས་པས་སོར་བཞི་པ། སྟེང་གི་ཁ་ཁྱེར་གྱི་མཐའ་ནས་རིན་པོ་ཆེའི་ཕ་གུའམ་པདྨས་མཛེས་པར་བྱས་པ། འོག་གི་ངོས་ལ་པདྨ ༑ དེ་གཉིས་ཀྱི་དབུས་སུ་སྐེད་པ་ཅུང་ཟད་ཕྲ་བ་ལ་ཇི་ལྟར་མཛེས་པའི་སྐ་རགས་ ¡Ã ཀྱིས་བསྐོར་བའོ ( ¡¶ ཞ ¡· བྱའོ ) ། །མདུན་ངོས་སུ་ ¡Ã ཁུ་བཅུད་ ( ¡¶ ཞ ¡· དངོས་སུ་ཅུང་ཟད་ ) འཛག་པའི་ཁུང་བུ་མཐེའུ་ཆུང་དང་མཉམ་པ། དེའི་ཁུ་བཅུད་འཛག་པའི་རྡོ་རྗེ་རྩེ་གསུམ་པར་བྱས་པའི་དབུས་མ་སྨྱོ་བྱེད་ཀྱི་མེ་ཏོག་དང་མཚུངས་པ་སོར་བཞིའི་དཀྱུས་ཡིན་ཏེ། མཐའ་གཉིས་ནས་རྡོ་རྗེའི་རྭ་རེ་རེ་བྱས་པས་རྡོ་རྗེ་རྩེ་གསུམ་པའང་ཡིན་ནོ། །འདིའི་ཞེང་ནི་ཅུང་ཟད་ཀྱོང་བའི་ཁུ་བཅུད་འཛག་པའི་ས་དང་བཅས་པའི་ཡུ་བ་ལ་ཁྲུ་དོ་དང༌། དེའི་མཐར་རྡོ་རྗེ་རྩེ་ལྔ་པ་སོར་དྲུག་པ། རྩེ་མོ་ན་རིན་པོ་ཆེ་སོར་གཉིས་པ་ཡིན་ནོ། །བླུགས་གཟར་གྱི་ཁ་ནི་ཆུ་དང་ཞེང་དུ་སོར་དྲུག་པ་པདྨའི་འདབ་མ་ལྟ་བུ། ཞེང་དང་ཟབས་སུ་སོར་གསུམ་པའི་ཁུང་བུ་བརྐོས་ལ། དེའི་དབུས་སུ་ཆུ་དང་ཞེང་དུ་སོར་གསུམ་པའི་རྡོ་རྗེ་བྲིའོ། །ཡུ་བ་ཁྲུ་གང་དང༌། རིན་པོ་ཆེ་སོར་གཅིག་དང་རྡོ་རྗེ་སོར་གསུམ་པ་མཐར་བྱའོ། །དགང་བླུགས་ཆུང་བའི་ཚད་ནི་གཉིས་ཀའི་ཡུ་བ་ལ་ཁྲུ་གང་དང༌། རྩེ་མོ་ ( ¡¶ ཞ ¡· + ལ་ ) རྡོ་རྗེ་རྩེ་ལྔ་པའམ་རྩེ་དགུ་པ་སོར་བཞི་དང༌། རིན་པོ་ཆེ་སོར་གཉིས་པ་ནི་གཉིས་ཀ་ལ་འདྲ་ལ། དགང་གཟར་གྱི་ཁ་ནི་རྒྱ་དང་ཟབས་སུ་སོར་བཞི་པའམ་སོར་དྲུག་པ་ཕྱི་གྲུ་བཞི་ནང་ཟླུམ་པོ། དེའི་དཀྱིལ་དུ་རི་མོ་གྲུ་གསུམ་བྲིས་པས་ལོགས་སུ་ཟླ་གམ་གསུམ་འོང་བས་ལས་བཞིར་འགྲུབ་ལ། ཁ་ཁྱེར་ལ་སོར་རེ། དཀྱིལ་དུ་སོར་བཞི་པའི་རྡོ་རྗེ་བྲིའོ། །དེའི་མཐར་སོར་གསུམ་པའི་པདྨའམ་རྡོ་རྗེ་རྩེ་གསུམ་པའི་དབྱིབས།

དེའི་སྟེང་ནས་ཁུ་བཅུད་འབབ་པའི་ཁུང་བུ་མཐེའུ་ཆུང་དང་མཉམ་པ་ཡིན་ནོ། །བླུགས་གཟར་གྱི་རྩེ་མོ་ནི་པདྨའི་འདབ་མའམ་བའི་མིག་ལྟ་བུ། རྒྱར་སོར་གཉིས་པ་ཟབས་སུ་སོར་གཅིག་པ་དེའི་དབུས་སུ་སོར་གཅིག་པའི་རྡོ་རྗེའམ་སྣ་ཚོགས་རྡོ་རྗེ་བྲིའོ། །ཡུ་བའི་ནང་བླུགས་གཟར་གྱི་རྩེ་མོ་ནི་ཆུ་སྲིན་གྱི་ཁ་ལས་བྱུང་བའོ་ཞེས་ཀྱང་བཤད་དོ། །དགང་བླུགས་ཤིན་ཏུ་བསྡུས་པ་ནི། ལག་པ་གཡོན་པའི་སོར་མོ་ལྔ་བཅེར་བ་ནི་དགང་གཟར་ཡིན་ལ། གཡས་པའི་སོར་མོ་གསུམ་གྱིས་ནི་བླུགས་གཟར་བྱའོ། ། དགང་བླུགས་རྒྱས་འབྲིང་བསྡུས་གསུམ་པོ་འདི་ནི་རྡོ་རྗེ་གདན་བཞིའི་རྒྱུད་རྒྱས་པ་དང་རྡོ་རྗེ་མཁའ་འགྲོ་ནས་འབྱུང་བའི་དོན་བཟང་པོ་ཡོངས་སུ་བཟུང་བ་དང༌། རིན་ཆེན་འབར་བ་ནས་འབྱུང་བ་བཞིན་བྲིས་པ་ཡིན་ལ། འབྲིང་པོ་ནི་ཡེ་ཤེས་ཐིག་ལེའི་དོན་བྲིས་པ་ཡིན་ནོ། །སྦྱོར་བའི་ཆོ་ག་བརྗོད་ཟིན་ཏོ།། །།དངོས་གཞི་ལ་དྲུག་སྟེ། བདག་གི་རྣལ་འབྱོར་དང༌། མེ་བཙལ་ཞིང་བསྒྲུབ་པ་དང༌། ཐབ་དང་ཡོ་བྱད་བསང་བ་དང༌། ཐབ་ཁུང་མངོན་པར་འདུ་བྱ་བའི་ཁྱད་པར་དང༌། འཇིག་རྟེན་པའི་མེ་ལྷ་མཆོད་པ་དང༌། འཇིག་རྟེན་ལས་འདས་པའི་མེ་ལྷ་མཆོད་པའོ། །དང་པོ་ནི་བདག་གི་རྣལ་འབྱོར་ཡན་ལག་དྲུག་ལ་སོགས་པ་རྫོགས་པར་བསྒོམས་ལ། བཟླས་པ་ཅུང་ཟད་བྱས་ཏེ་དཀྱིལ་འཁོར་བསྡུས་ལ་གཙོ་བོའི་ང་རྒྱལ་དང་ལྡན་པས་གཉིས་པ་མེ་བཙལ་ཞིང་སྒྲུབ་པ་ནས་བཟུང་སྟེ་འདས་པའི་མེ་ལྷ་མཆོད་པའི་བར་ཐམས་ཅད་ཞི་བའི་སྐབས་སུ་བསྟན་ ¡Ã པ་དང་འདྲ་ ( ¡¶ ལུ ¡· - པ་དང་འདྲ་ ) ལ། ཁྱད་པར་ཅུང་ཟད་བརྗོད་ན། ཐབ་ཁུང་མངོན་པར་འདུ་བྱ་བའི་སྐབས་སུ་ཧཱུྃ་ལས་བྱུང་བའི་ཐབ་ཁུང་ཞི་བ་ལ་དཀར་པོ་རྒྱ་དང་ཚད་ཡོངས་སུ་མ་ཆད་པ། རྒྱས་པ་ལ་སེར་པོ ༑ དབང་ལ་དམར་པོ། དྲག་པོ་ལ་ནག་པོ་ཡིན་ནོ། །འཇིག་རྟེན་དང་འཇིག་རྟེན་ལས་འདས་པའི་མེ་ལྷའི་ཞལ་ནི་ཞི་བ་ལ་དཀར་ཞིང་འཛུམ་པ་དང༌། རྒྱས་པ་ལ་སེར་ཞིང་གཟི་བརྗིད་དང་ལྡན་པ་དང༌།

དབང་ལ་དམར་ཞིང་ཆགས་པ་དང་ལྡན་པ་དང༌། དྲག་པོ་ལ་གནག་ཅིང་རབ་ཏུ་ཁྲོས་པ་ཁམས་གསུམ་ཟ་བར་ནུས་པ་བསམ་པར་བྱའོ། །བསྲེག་རྫས་རྣམས་འབུལ་བའི་སྔགས་ཀྱི་མཐའ་རྟེན་ནི། ཞི་བ་ལ་སྡིག་པ་ཐམས་ཅད་ཤཱིནྟཾ་ཀུ་རུ་སྭཱ་ཧཱ། ¡Ã ནད་ཐམས་ཅད་ཤཱིནྟཾ་ཀུ་རུ་སྭཱ་ཧཱ་ ( ¡¶ ཞ ¡· - ནད་ཐམས ་་་་་་་ སྭཱ་ཧཱ་ ) ཞེས་བྱ་བ་ལ་སོགས་པ་སྭཱ་ཧཱའི་མཐའ་དང་ལྡན་པ་ཡིན་ནོ། །རྒྱས་པ་ལ་བསོད་ནམས་རྒྱས་པ་ལ་པུཎྱ་པུཥྟིཾ་ཀུ་རུ་ཨོཾ། ཚེ་རྒྱས་པ་ལ་ཨཱ་ཡུཿཔུཥྟི་ཀུ་རུ་ཨོཾ། ལོངས་སྤྱོད་རྒྱས་པ་ལ་དྷཱ་ན་པུཥྟིཾ་ཀུ་རུ་ཨོཾ་ཞེས་བྱ་བ་ལ་སོགས་པ་ཨོཾ་གྱི་མཐའ་ཅན་གྱིས་བསྲེག་རྫས་ཐམས་ཅད་དབུལ་ལོ། །དབང་དུ་བྱ་བ་ལ། རྒྱལ་པོ་དབང་དུ་བྱ་བ་ལ་རྒྱལ་པོ་ཝ་ཤཾ་ཀུ་རུ་ཧོ་ཞེས་བྱ་བ་ལ་སོགས་པ་ཧོའི་མཐའ་ཅན་གྱིས་བསྲེག་རྫས་ཐམས་ཅད་དབུལ་ལོ། །དྲག་པོ་ལ་ནི་དགྲ་བོ་མཱ་ར་ཡ་ཕཊ་ཅེས་པའམ་བགེགས་མཱ་ར་ཡ་ཕཊ་ཅེས་བྱ་བ་ ¡Ã ལ་སོགས་པའི་ ( ¡¶ ཞ ¡· ཕཊ་ཀྱི་ ) མཐའ་ཅན་གྱིས་བསྲེག་རྫས་ཐམས་ཅད་དབུལ་ལོ། །དངོས་གཞིའི་ཆོ་ག་བསྟན་ཟིན་ཏོ།། མཇུག་གི་བྱ་བ་ལ་དྲུག འཇིག་རྟེན་པའི་མེ་ལྷ་མཆོད་པ་དང༌། གཏོར་མ་དབུལ་བ་དང༌། འདོད་པའི་དོན་ལ་གསོལ་བ་གདབ་པ་དང༌། ཆོ་ག་ལྷག་ཆད་ཁ་བསྐང་བ་དང༌། བཟོད་པར་གསོལ་ནས་གཤེགས་སུ་གསོལ་བ་དང་ ༑ ཙ་རུའི་བཟའ་བ་བྱ་ཞིང་ལས་ཀྱི་རྗེས་བསྡུ་བའོ། །དེ་ལ་ལྷག་མ་ཐམས་ཅད་ནི་ཞི་བའི་སྦྱིན་སྲེག་དང་འདྲ་ལ། འདོད་པའི་དོན་གསོལ་བ་གདབ་པའི་སྐབས་སུ་ནད་ཐམས་ཅད་ཞི་བར་མཛད་དུ་གསོལ་ཞེས་བྱ་བ་ལ་སོགས་པ་དང༌། ཚེ་དང་ལོངས་སྤྱོད་རྒྱས་པར་མཛད་དུ་གསོལ་ཞེས་པ་ལྟ་བུ་དང་ ༑ རྒྱལ་པོ་ལ་སོགས་པ་དབང་དུ་འདུ་བར་མཛད་དུ་གསོལ་ཞེས་བྱ་བ་ལ་སོགས་པ་དང༌། གདུག་པ་ཅན་ཐམས་ཅད་གསད་དུ་གསོལ་ཞེས་བྱ་བ་ལ་སོགས་པ་རང་གང་འདོད་པའི་དོན་གསོལ་བ་གདབ་པར་བྱའོ། །ལས་བཞིའི་ཆོ་ག་མདོར་བསྡུས་ཤིང་རྣམ་གཞག་རྒྱས་པར་བརྗོད་ཟིན་ཏོ། །ཞི་བའི་སྦྱིན་སྲེག་གི་ཆོ་ག་ཞིབ་ཏུ་བསྟན་ཅིང་རྣམ་གཞག་མདོར་བསྡུས་པ་ནི་སློབ་དཔོན་རིན་པོ་ཆེས་མཛད་ལ།

ལས་བཞིའི་ཆོ་ག་མདོར་བསྟན་ཅིང་རྣམ་གཞག་རྒྱས་པར་བརྗོད་པ་འདི་ནི་རིག་སྔགས་འཛིན་པ་གྲགས་པ་རྒྱལ་མཚན་གྱིས་དཔལ་ས་སྐྱའི་གཙུག་ལག་ཁང་དུ་སྦྱར་བ་རྫོགས་སོ།། །།༄༅། ། ( ¡¶ ཞ ¡· + རྡོ་རྗེ་ཐེག་པའི་ ) རྩ་བའི་ལྟུང་བ་བཅུ་བཞི་པའི་འགྲེལ་པ་གསལ་བྱེད་འཁྲུལ་སྤོང་བཞུགས། ། ༄༅། །ཨོཾ་སྭ་སྟི་སིདྡྷཾ། བླ་མ་དམ་པའི་ཞབས་ལ་སྤྱི་བོས་གུས་པས་ཕྱག་འཚལ་ལོ། །དེ་ཉིད་དོན་སྟོན་བླ་མའི་མཆོག་རྣམས་དང༌། །གང་ཞིག་མཚུངས་མེད་བདེ་ཆེན་ཞབས་པད་མོར། །ཚངས་དབང་འཇུག་སེལ་དྲག་པོའི་སྤྱི་བོས་མཆོད ༑ ༑ སྲིད་ཞིའི་དགྲར་གྱུར་དེ་ལ་ཕྱག་འཚལ་ལོ། །ལམ་གྱི་རྩ་བ་དམ་ཚིག་དག་གི་ཚོགས། །ཕལ་ཆེར་མི་བསྟེན་བསྟེན་པས་ལོག་པར་བཤད། །དེ་འདྲའི་ཚོགས་ལ་བརྩེ་བའི་བསམ་པ་ཡི། །མཐུ་སྟོབས་དབང་ཕྱུག་ལུང་བཞིན་གསལ་བར་བཤད། །འདི་ན་རྡོ་རྗེ་ཐེག་པ་ལ་ཞུགས་པའི་སྐྱེ་བོ་ཕལ་ཆེར་ནི། མ་སྨིན་པར་ཟབ་མོ་བསྒོམ་པ་དང༌། སྨིན་ཀྱང་དམ་ཚིག་གི་ཚོགས་མི་བསྟེན་པ་དང༌། བསྟེན་པར་འདོད་པ་དག་གིས་ཀྱང་དམ་ཚིག་གི་ཚོགས་ནོར་ཞིང་འཆོལ་བར་བཀྲལ་བ་དག་བསྟེན་པ་དང༌། མ་འཁྲུལ་བར་སྟོན་པའི་དགེ་བའི་བཤེས་གཉེན་དང་ཕྲད་ཀྱང་ཡུན་རིང་དུ་ཉན་ཞྀང་བསྟེན་པར་མི་ནུས་པ་དང༌། ནུས་ཀྱང་བློ་གྲོས་དང་བྲལ་བས་བླ་མའི་གསུང་ལ་གསལ་བར་འཛིན་མི་ནུས་པ་དག་གིས་གང་བར་མཐོང་ནས། དེ་དག་ལ་བརྩེ་བའི་ཕྱིར་རྣལ་འབྱོར་གྱི་དབང་ཕྱུག་ཆེན་པོ་དཔལ་ལྡན་བིརྺ་པའི་མན་ངག་བརྒྱུད་དེ་འོངས་པ་གང་ཡིན་པ་དེ་བདག་གིས་བླ་མ་ལས་ཐོས་ཤིང༌། རྒྱུད་ཀྱི་ལུང་གིས་བསྟན་པར་བྱ་བ་འདི་འདྲི་བ་ལ་སྐྱོན་མེད་དོ། །འདིར་བསམ་པ་རྣམ་པར་དག་པས་རྡོ་རྗེ་ཐེག་པ་ལ་ཞུགས་ཤིང་ལམ་བསྒྲུབ་པ་དང༌། དམ་ཚིག་བསྲུང་བར་ནུས་པའི་གང་ཟག་གིས་རྡོ་རྗེ་འཛིན་པའི་ས་དུས་ཇི་ཙམ་ཞིག་གིས་མངོན་དུ་འགྱུར་ཞེ་ན། བརྩོན་འགྲུས་དང་བསྟུན་པའི་བྱེ་བྲག་གིས་གང་ཟག་ནི་བཞི་སྟེ། ཡང་རབ་ཚེ་འདི་ལ་འགྲུབ་པར་འགྱུར་བ་དང་

༑ རབ་འཆི་ཁར་འགྲུབ་པར་འགྱུར་བ་དང༌། འབྲིང་བར་དོར་འགྲུབ་པར་འགྱུར་བ་དང༌། ཐ་མ་སྐྱེ་བ་བརྒྱུད་དེ་འགྲུབ་པར་འགྱུར་བའོ། །དང་པོའང་ཡང་དག་པར་སྦྱོར་བ་ལས། གཞན་དུ་བསྐལ་པ་གྲངས་མེད་པ། །བྱེ་བས་སངས་རྒྱས་གང་ཐོབ་པ། །གང་གིས་དམ་པའི་བདེ་བས་ཁྱོད། །སྐྱེ་བ་འདིར་ནི་འགྲུབ་པར་འགྱུར། །ཞེས་བྱ་བ་ལ་སོགས་པ་གསུངས་སོ། །རབ་ཀྱིས་དབང་དུ་བྱས་པ་ཡང་ ༑ ཁ་སྦྱོར་དེ་ཉིད་ལས། ཉིན་ཞིང་བྲམ་ཟེ་གསོད་པ་དང༌། །ཆོམ་རྐུན་ལས་ཀྱི་ལོངས་སྤྱོད་པའང༌། །འདི་ཡི་ལམ་གྱིས་གྲོལ་འགྱུར་ཏེ། །སྡིག་པས་གོས་པར་མི་འགྱུར་རོ། །ཞེས་བྱ་བ་ལ་སོགས་པ་གསུངས་ཏེ། འཕོ་བའི་ལམ་གྱིས་གྲོལ་བར་བཤད་དོ། །འབྲིང་གི་དབང་དུ་བྱས་ནས་ཀྱང་ཡེ་ཤེས་ཐིག་ལེའི་ལེའུ་དྲུག་པ་ལས། ཡང་ན་ལུས་འདི་སྤངས་མ་ཐག །བླ་ན་མེད་པའི་ཡེ་ཤེས་སྐུ། ། བརྩོན་པར་མི་ལྡན་པས་ཀྱང་འགྲུབ། །བརྩོན་འགྲུས་ལྡན་པས་སྨོས་ཅི་དགོས།། ཞེས་གསུངས་སོ། །སློབ་དཔོན་ཨཱརྱ་དེ་བས་སྤྱོད་པ་བསྡུས་པའི་སྒྲོན་མ་ལས་ཀྱང་ ༑ དེ་བཞིན་དུ་རྣམ་པར་ཤེས་པ་འདིའང། ཐོག་མར་འཆི་བའི་ལུས་ཀྱི་

( ¡¶ ཞ ¡· + རང་ ) བཞིན་ཡོངས་སུ་སྤངས་ནས། དེས་བྱས་པའི་གཟུགས་སུ་འགྱུར་བས་སོ ༑ ༑ དེ་ལྟར་བྱིས་པ་སོ་སོའི་སྐྱེ་བོའི་སྲིད་པ་བར་མ་ཞེས་པ་བྱ་བ་ནི་འཁོར་བའི་རྒྱུར་འགྱུར་རོ། །དེ་ཉིད་བླ་མ་བརྒྱུད་པའི་རིམ་གྱིས་དེ་བཞིན་གཤེགས་པ་ཐམས་ཅད་ཀྱི་མན་ངག་ཐོབ་པ་རྣམས་ནི་བདག་ལ་བྱིན་གྱིས་རློབ་པ་ཞེས་བྱ་བ་སྟེ ༑ འདི་ལྟར་རྩིག་པའང་རས་བྲིས་མེ་ལོང་གི་ནང་དུ་ཉེ་བར་སྣང་བ་དེ་བཞིན་དུ ༑ རྡོ་རྗེའི་སྐུའི་ངོ་བོ་ཉྀད་ཀྱིས་བདག་ཉིད་སྤྲུལ་ཏེ། རྣམ་པ་ཐམས་ཅད་ཀྱི་མཆོག་དང་ལྡན་པ། སྐུ་བལྟ་བས་ཆོག་མི་ཤེས་པ། སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་ལ་སོགས་པས་ལུས་བརྒྱན་པ་སྟེ། མདོར་ན་སངས་རྒྱས་ཐམས་ཅད་ཀྱི་ཡོན་ཏན་གྱིས་བརྒྱན་པ་ཞེས་བྱ་བའི་བར་དུའོ། །ཞེས་གསུངས་སོ ༑ ༑ ཐ་མ་སྐྱེ་བ་བརྒྱུད་དེ་གྲོལ་བ་ལ་གསུམ་སྟེ། སྐྱེ་བ་ ( ¡¶ ཞ ¡·¡¶ ལུ ¡· - བ་ ) ནས་འགྲུབ་པར་འགྱུར་བ་དང༌། སྐྱེ་བ་བདུན་ན་འགྲུབ་པར་འགྱུར་བ་དང༌། སྐྱེ་བ་བཅུ་དྲུག་ན་འགྲུབ་པར་འགྱུར་བའོ། །བདུན་ན་འགྲུབ་པར་འགྱུར་བ་ནི། གསང་བའི་མཛོད་ལས། དབང་བསྐུར་ཡང་དག་སྦྱིན་ལྡན་ན། །སྐྱེ་ཞིང་སྐྱེ་བར་དབང་བསྐུར་འགྱུར། །དེ་ཡིས་སྐྱེ་བ་བདུན་ན་ནི། །མ་བསྒོམས་པར་ཡང་དངོས་གྲུབ་འཐོབ། །ཅེས་གསུངས་སོ། །བཅུ་དྲུག་ན་འགྲུབ་པ་ནི། དམ་ཚིག་ལྔ་པ་ལས ༑ གལ་ཏེ་ལྟུང་བ་མེད་གྱུར་ན། །སྐྱེ་བ་བཅུ་དྲུག་དག་ནས་འགྲུབ། །ཅེས་གསུངས་སོ། །དེ་ལ་གང་ཟག་གོང་མ་ཐམས་ཅད་ཀྱིའང་ལམ་གྱི་གཞི་ལྟ་བུ་དམ་ཚིག་ཡིན་ལ། གང་ཟག་ཐ་མ་ནི་ལམ་འདི་ཉིད་ཁོ་ནས་གྲོལ་བར་འགྱུར་བ་ཡིན་པའི་ཕྱིར་དབང་གི་རྗེས་ལ་ཐོག་མར་དམ་ཚིག་བསྟན་པར་བྱ་སྟེ། འདི་སྐད་དུ་ཤོ་ལོ་ཀ་ལྔ་བཅུ་པ་ལས། བསམ་པ་དག་པའི་སློབ་མས་ནི། །དཀོན་མཆོག་གསུམ་ལ་སྐྱབས་སོང་ནས། །བླ་མའི་རྗེས་སུ་འཇུག་པ་ནི། ཁ་བཏོན་བྱ་བར་སྦྱིན་པར་བྱ། །དེ་ནས་དབང་སོགས་བྱིན་ནས་ནི། །དམ་ཆོས་སྣོད་དུ་བྱས་ནས་སུ ༑ ༑ རྩ་བའི་ལྟུང་བ་བཅུ་བཞི་ནི།

།བཀླག་དང་འཛིན་པ་ཉིད་དུ་བྱ། །ཞེས་གསུངས་སོ། །མཛོད་ལས་ཀྱང༌། ཚུལ་གནས་ཐོས་དང་བསམ་ལྡན་པས། ། བསྒོམ་པ་ལ་ནི་རབ་ཏུ་སྦྱོར། །ཞེས་བྱ་བ་དང་ཡང་ཚུལ་མཚུངས་པ་ཡིན་ནོ། །དེ་ལ་རྩ་བ་དང་ཡན་ལག་གི་དམ་ཚིག་གི་གཞུང་འདི་རྩོམ་པར་བྱེད་པའི་གང་ཟག་གང་ཞིག་ཡིན། རང་དགའ་སྤང་བར་བྱ་བའི་ཕྱིར་རྒྱུད་ཀྱི་གཞུང་ནི་གང་ལ་བརྟཻན ༑ ཟློས་སྐྱོན་སྤང་བ་བྱ་བའི་ཕྱིར། བརྩམས་པ་ལ་དགོས་པ་ཅི་ཡོད། དགོས་པ་དང་ལྡན་པ་འདི་ལ་དོན་ནི་དུ་ཞིག་གིས་རྟོགས་པར་ནུས། ཞེས་བྱ་བ་བཞིས་ཁོང་དུ་ཆུད་པར་བྱའོ། །ཚུལ་བཞིའི་དང་པོ་རྩོམ་པར་བྱེད་པ་ནི། རང་རང་གི་བརྒྱུད་པའི་བླ་མ་གྲུབ་པ་ཐོབ་པ་བདག་གིས་ཕྱུང་སྟེ། དེས་ན་བཅུ་བཞི་པོ་ཚུལ་མཚུངས་ཀྱང་ཚིག་གི་སྡེབ་སྦྱོར་དག་མི་འདྲ་བར་སྣང་བ་ཡིན་ནོ། ། གཞུང་འདི་ནི་རྣལ་འབྱོར་གྱི་དབང་ཕྱུག་ཆེན་པོ་བིརྺ་པ་ཉིད་ཀྱིས་ཕྱུང་བ་ཡིན་ཞིང་ ༑ སློབ་དཔོན་འཕགས་པ་ཀླུ་སྒྲུབ་ཀྱིས་ཕྱུང་བ་ཡིན་ནོ་ཞེས་ཀྱང་གསུང་མོད ༑ གང་ལྟར་ནའང་འགལ་བར་མ་མཐོང་སྟེ། འདི་ནི་བཀའ་ལས་ཕྱུང་བའི་བསྟན་བཅོས་ཡིན་པའི་ཕྱིར་རོ། །གཉིས་པ་གཞུང་གང་ལ་བརྟེན་ནས་བརྩམས་ཞེ་ན། གཞུང་ཇི་ལྟ་བ་བཞིན་དཔལ་གསང་བ་འདུས་པའི་གཞུང་འབུམ་པ་ན་བཞུགས་སོ། །ཞེས་གསུངས་པ་ཡང་གཞུང་འདི་དང་དོན་མཐུན་ཡང་ཚིག་གི་སྡེབ་སྦྱོར་ཅུང་ཟད་མི་མཐུན་པ་ནི། དམ་པ་དང་པོ་དུས་ཀྱི་འཁོར་ལོའི་ལེའུ་གསུམ་པ་དང༌། རྡོ་རྗེ་གུར་གྱི་ལེའུ་བཅོ་ལྔ་པ་དང༌། གཤིན་རྗེ་གཤེད་དགྲ་ནག་པོའི་རྒྱུད་ཀྱི་ལེའུ་བཅུ་བདུན་པ་ལས་ཀྱང་འབྱུང་སྟེ། དེ་དག་ལའང་བརྟེན་པ་ཡིན་ནོ། །གསུམ་པ་ཟློས་པའི་སྐྱོན་སྤང་བ་ནི། དེ་ལྟ་ན་རྒྱུད་དེ་དག་ན་བཞུགས་པ་ཉིད་ཀྱིས་ཆོག་མོད། འདིར་ཕྱུང་བ་ལ་དོན་མེད་དོ་ཞེ་ན། ལས་དང་པོ་པས་གཞུང་རྒྱས་པ་དག་ནས་ནི་མི་རྙེད་ཅིང༌། གཞུང་ཁ་ཅིག་ནི་ཅུང་ཟད་མི་གསལ་ལ ༑ ཁ་ཅིག་ནི་ཅུང་ཟད་འཁྲུགས་པར་སྣང་བས་ན་འདིར་བདེ་བླག་ཏུ་རྟོགས་ཤིང་འཁྲུགས་བསྡེབས་ནས་གསལ་བར་སྟོན་པ་ཡིན་ནོ།

།བཞི་པ་དོན་དུས་རྟོགས་པར་ནུས་ཤེ་ན། རྩ་བའི་ལྟུང་བ་དང༌། ཡན་ལག་གི་ལྟུང་བ་ཞེས་བྱ་བས་རྟོགས་པར་ནུས་ལ། ཞིབ་ཏུ་ནི་འོག་ནས་སྟོན་པར་འགྱུར་རོ། །སྤྱིའི་དོན་ཏོ། །ད་ནི་གཞུང་གི་དོན་བརྗོད་པར་བྱ་སྟེ། དེ་ལ་གཉིས། རྩ་བའི་ལྟུང་བ་དང་ ༑ ཡན་ལག་གི་ལྟུང་བ་བསྟན་པའོ། །དང་པོ་ལ་གཉིས་ཏེ། ཀླད་ཀྱི་དོན་དང་ ༑ གཞུང་གི་དོན་ཏོ། །དང་པོ་ལ་གཉིས། མཆོད་པར་བརྗོད་པ་དང༌། བཤད་པར་དམ་བཅའ་བའོ། །འདི་དག་ལའང་གཉིས་ཏེ། སྤྱིའི་དོན་དང༌། ཡན་ལག་གི་དོན་ཏོ། །དེ་ལ་མཆོད་པར་བརྗོད་པའི་སྤྱིའི་དོན་ལ་བཞི་སྟེ། ཡུལ་གང་ལ། གང་ཟག་གང་གིས། ཚུལ་ཇི་ལྟར། དགོས་པ་ཅི་ཡོད་པའོ། །དེ་ཡང་ཡུལ་གང་ལ་མཆོད་པར་བརྗོད་ཅེ་ན། བླ་མ་རྡོ་རྗེ་སློབ་དཔོན་ལའོ། །གང་ཟག་གང་གིས་མཆོད་པར་བརྗོད་ཅེ་ན། གཞུང་འདི་རྩོམ་པར་བྱེད་པ་པོས་སོ། །ཚུལ་ཇི་ལྟར་མཆོད་པར་བརྗོད་ཅེ་ན། དང་བའི་དད་པ་རྩེ་གཅིག་པ་སྔཽན་དུ་སོང་བས་ངག་གི་ཚིགས་སུ་བཅད་པ་བརྗོད་ཅིང༌། ལུས་ཐམས་ཅད་ས་ལ་ཕབ་པའི་ཕྱག་བྱས་པའི་ཚུལ་གྱིས་སོ། །མཆོད་པར་བརྗོད་པ་ལ་དགོས་པ་ཅི་ཡོད་ཅེ་ན། གང་ཟག་དམ་པ་རྣམས་དང་སྤྱོད་པ་བསྟུན་པའོ། །དེའི་དགོས་པ་ཡང་བདག་ཉིད་དམ་པར་རྟོགས་པའོ། །ཉིང་དགོས་ནི་དམ་པས་བྱས་པའི་ཕྱིར་གཞུང་ལུགས་འདི་ལ་གཞན་དག་ཀྱང་འཇུག་པར་འགྱུར་བའོ། །བཤད་པར་དམ་བཅའ་བའི་སྤྱིའི་དོན་ནི་བརྗོད་བྱའི་རང་བཞིན་དང༌། རང་དགའ་སྤང་བ་དང༌། ཟློས་སྐྱོན་སྤང་བ་དང༌། ཞར་ལས་བྱུང་བ་བཤད་པར་དམ་བཅའ་བའི་དགོས་པའི་དོན་དང་བཞིས་རྟོགས་པར་ནུས་ཏེ། ཡན་ལག་གི་དོན་གྱི་སྟེང་དུ་རྟོགས་པར་བྱའོ།། ད་ནི་ཡན་ལག་གི་དོན་བརྗོད་པར་བྱ་སྟེ། ཀུན་ནས་དང་བས་ཞེས་བྱ་བ་ནི་བཅོས་མ་དང༌། གཞན་གྱི་ལད་མོ་ལྟ་བུ་དང༌། མཉེས་ལ་རེ་ལྟ་བུ་མ་ཡིན་ཏེ། དང་བའི་དད་པ་རྩེ་གཅིག་པ་ཞེས་བྱ་བའི་དོན་ཏོ། །བླ་མ་ནི་བུམ་པའི་དབང་བསྐུར་ནས་དེའི་ལམ་དང་ཡན་ལག་སྟོན་པ་ལ་ནི་རྒྱུ་ལུས་ངག་གི་བླ་མ་རྡོ་རྗེ་སློབ་དཔོན་ཞེས་བྱ་ལ།

དབང་གོང་མ་རྣམས་བསྐུར་ནས་དེའི་ལམ་དང་ཡན་ལག་སྟོན་པ་ལ་འབྲས་བུ་སེམས་ཀྱི་བླ་མ་རྡོ་རྗེ་སློབ་དཔོན་ཞེས་བྱའོ། །ཡང་ན་དབང་བསྐུར་བ་དང༌། རྒྱུད་བཤད་པ་དང༌། མན་ངག་ཐོབ་པ་སྟེ། སུམ་ལྡན་ནམ ༑ གང་ཡང་རུང་བ་གཉིས་ཐོབ་པ་སྟེ། ཉིས་ལྡན་ནམ། གང་ཡང་རུང་བ་གཅིག་ལས་མ་ཐོབ་ཀྱང་རུང་སྟེ། རྡོ་རྗེ་ཐེག་པའི་བཀའ་དྲིན་ནོས་པ་ལ་ནི་བླ་མ་ཞེས་ཡོངས་སུ་གྲགས་པ་ཡིན་ནོ། །དེའི་སྐུ་ལ་དམན་པ་ཞབས་ཡིན་ལ། ཞབས་ཀྱི་འོག་ན་ཡང་གདན་ཡོད་པས་དམན་པ་ལ་ཕྱག་བྱས་ན་མཆོག་རྣམས་ལ་ལྟ་སྨོས་ཀྱང་ཅི་དགོས་ཞེས་སྟོན་པས་ན་པདྨོ་ལ་ཞེས་སྨོས་སོ། །བཏུད་དེ་ཞེས་པ་ནི་ལུས་ཐམས་ཅད་ས་ལ་ཕབ་པའི་སྤྱི་བོས་གདན་ལ་ཕྱག་བྱས་པའོ། །མཆོད་པར་བརྗོད་པའི་དོན་ཏོ། །བཤད་པར་དམ་བཅའ་བའི་ཡན་ལག་གི་དོན་ལ། དང་པོར་བརྗོད་བྱའི་རང་བཞིན་ནི། རྩ་བའི་ལྟུང་བ་བཅུ་བཞི་ནི་ཞེས་སྨོས་ཏེ། དེ་ལ་རྩ་བ་ཞེས་བྱ་བ་བསྲུངས་ན་དངོས་གྲུབ་ཐམས་ཅད་ཀྱི་རྩ་བ་ཡིན་ལ། མ་བསྲུངས་ན་ཉེས་པ་ཐམས་ཅད་ཀྱི་རྩ་བ་ཡིན་པས་ན་རྩ་བའི་ལྟུང་བ་ཞེས་སྨོས་ཏེ ༑ བཅུ་བཞི་པོ་དག་གི་ནང་ནས་གང་ཡང་རུང་བ་གཅིག་ཉམས་ཀྱང་དམ་ཚིག་ཐམས་ཅད་མཐར་གཏུགས་ནས་འབྲས་བུ་འགྲུབ་པའི་སྐལ་བ་མེད་པ་སྟེ། དཔེར་ན་ཤིང་སྡོང་པོ་ཆེན་པོའི་ལོ་མ་དང༌། ཡལ་ག་ལ་སོགས་པ་ཕྲ་མོ་གང་བཅད་ཀྱང་རྩ་བ་ནས་བསྐམ་པར་མི་ནུས་ལ། རྩ་བ་ནས་བཅད་ན་མ་ལུས་པར་བསྐམ་པ་བཞིན་དུ་ཡན་ལག་གི་ལྟུང་བ་ཕྲ་མོ་དག་ཀུན་ཏུ་སྤྱད་ཀྱང་འབྲས་བུ་ཐམས་ཅད་མི་འགྲུབ་པ་མ་ཡིན་ཞིང༌། རྩ་བའི་ལྟུང་བ་ཀུན་ཏུ་སྤྱད་ན་འབྲས་བུ་ཐམས་ཅད་མི་འགྲུབ་པ་ཡིན་ནོ། །དེའང་གང་གི་རྩ་བའི་ལྟུང་བ་ཡིན་ཞེ་ན། རྡོ་རྗེ་ཐེག་པའི་དཀྱིལ་འཁོར་དུ་དབང་བསྐུར་བ་ཐོབ་པ་དག་གི་རྩ་བའི་ལྟུང་བ་ཡིན་ཏེ་གཞན་གྱི་སྐབས་མ་ཡིན་པའི་ཕྱིར་རོ། །བཅུ་བཞི་ནི་ཞེས་བྱ་བ་ནི་གྲངས་ངེས་པ་སྟེ། དེ་ལས་མང་བ་དང་ཉུང་བར་མི་བཏུབ་སྟེ་རྡོ་རྗེ་འཆང་ཆེན་པོས་ཀུན་ཏུ་བཅས་པ་ཡིན་པའི་ཕྱིར་རོ།

།རང་བཟོ་སྤང་བར་བྱ་བའི་ཕྱིར། རྒྱུད་ལས་གསུངས་པ་ཞེས་སྨོས་ཏེ། སྔར་བརྗོད་པ་བཞིན་དུ་གསང་བ་འདུས་པ་རྒྱུད་འབུམ་པ་དང༌། དམ་པ་དང་པོ་དང༌། འཕགས་པ་མཁའ་འགྲོ་མ་རྡོ་རྗེ་གུར་དང་ ༑ གཤིན་རྗེ་གཤེད་དགྲ་ནག་པོའི་རྒྱུད་ལས་གསུངས་པ་བཞིན་དུའོ་ཞེས་བྱ་བའི་དོན་ཏོ། །ཟློས་པའི་སྐྱོན་སྤངས་པ་ནི་བཤད་པར་བྱ་ཞེས་སྨོས་ཏེ། དེ་ལྟར་ན་རྒྱུད་དག་ན་བཞུགས་པས་ཆོག་མོད། གཞུང་འདིར་བྲིས་ན་ཅི་བྱེད་ཅེ་ན། ལས་དང་པོ་པ་དག་གིས་འདུས་ ¡Ã པའི་ ( ¡¶ ལུ ¡· པ་ལ་སོགས་པའི་ ) རྒྱུད་རྒྱས་པ་ནི་མི་རྙེད་ཅིང༌། དམ་པ་དང་པོ་ནས་ནི་ཅུང་ཟད་བསྡུས་ལ་གཤིན་རྗེ་གཤེད་དགྲ་ནག་པོ་དང༌། རྡོ་རྗེ་གུར་ནས་ཅུང་ཟད་འཁྲུགས་པར་གནས་པས་འདིར་གུད་དུ་ཕྱུང་ལ ༑ ཅུང་ཟད་ཕྱེ་སྟེ་འཁྲུགས་བསྡེབས་ལ་གསལ་བར་བཤད་པར་བྱ་ཞེས་བྱ་བའི་དོན་ཏོ། །ཞར་ལས་བྱུང་བ་བཤད་པར་དམ་བཅས་པའི་དགོས་པའི་དོན་ནི། གཞུང་ལུགས་རྩོམ་པ་མཐར་ཕྱྀན་པར་འགྱུར་བ་སྟེ། གང་ཟག་དམ་པ་རྣམས་ཀྱིས་ནི། སྲོག་ཀྱང་གཏོང་བར་བྱེད་བླ་ཡི། །གང་ཞིག་དམ་བཅས་དེ་ལྟར་མིན།། ཞེས་འབྱུང་བས་ན་གང་ཟག་དམ་པ་རྣམས་ནི་དམ་བཅས་པའི་དོན་ཡལ་བར་མི་འདོར་བ་ཞེས་བྱ་བའི་དོན་ཏོ། །ཀླད་ཀྱི་དོན་བསྟན་ཟིན་ཏོ།། །།ད་ནི་གཞུང་གི་དོན་བརྗོད་པར་བྱ་སྟེ། དེ་ལ་གཞན་གྱིས་བཀྲལ་བའི་དོན་ལོག་པར་རྟོག་པ་མ་རྟོགས་ན། ལེགས་པར་བཀྲ་བའི་དོན་མི་རྟོག་པའི་ཕྱིར་ཐོག་མར་ལོག་པར་རྟོག་པའི་འདོད་པ་ཅུང་ཟད་སྔཽན་དུ་བརྗོད་པར་བྱའོ། ། དེ་ལ་གཉིས་ཏེ། ལྟུང་བའི་ངོ་བོའི་ལོག་རྟོག་དང༌། བཤགས་ཚད་ཀྱི་ལོག་རྟོག་གོ ༑ དང་པོ་ནི་འདི་ལྟར་ལྟུང་བ་བཅུ་བཞི་པོ་དག་ལ། ཕམ་པ་དང༌། ལྟུང་བ་དང་ ༑ ལྕི་བ་དང༌། སྦོམ་པོ་དང༌། ཡན་ལག་དང༌། ཉེས་བྱས་དང༌། ཕྲ་མོ་དང༌། ཉེས་པ་མེད་པ་ཞེས་བྱ་བ་རྣམ་པ་བརྒྱད་དུ་ཕྱེ་སྟེ་སྟོན་པ་འདི་ནི་ལོག་པར་རྟོག་པ་དང་པོའོ། །གཉིས་པ་དེ་དག་གི་བཤགས་པའི་ཚད་ཀྱི་དབང་དུ་བྱས་ནས། སློབ་དཔོན་མཚོ་སྐྱེས་ཀྱིས་མཛད་པའི་རྣམ་པར་བསྡུས་པ་ལས་འབྱུང་ངོ་ཞེས་རྒྱ་ཆེར་འགྲེལ་པ་ལས་བྲིས་པ།

ཕམ་པ་རྫུ་འཕྲུལ་སོགས་ཀྱིས་འདུལ། །ལྟུང་བ་དབང་གི་རིམ་པས་སོ། །ལྕི་བ་ཚོགས་ཀྱི་འཁོར་ལོ་སྟེ། །སྦོམ་པོ་ཚོགས་ཀྱི་ནང་དུ་མཆོད། །ཡན་ལག་ཚོགས་ལ་བཤགས་པ་སྟེ། །ཉེས་བྱས་ཕྲ་མོ་དཀྱིལ་འཁོར་སོགས། །ཉེས་པ་མེད་པ་མཁས་པས་བརྟག །ཅེས་བྱ་བ་ལ་སོགས་བྲིས་ཏེ ༑ ལོག་པར་རྟོག་པ་གཉིས་པའོ། ད་ནི་དེ་དག་སུན་དབྱུང་བ་བརྗོད་པར་བྱའོ ༑ ༑ ལོག་པར་རྟོག་པ་དང་པོ་ཅིའི་ཕྱིར་མི་འཐད་ཅེ་ན། རྩ་བ་དང་འགལ་བ་དང་ ༑ གཞུང་གཞན་དང་འགལ་བ་དང༌། ཧ་ཅང་ཐལ་བ་དང༌། འགྲེལ་ཆེན་རང་གི་ཚིག་རྣམས་ནང་འགལ་བ་དང་བཞིས་རྟོགས་པར་བྱའོ། །དང་པོ་ནི་རྩ་བའི་ལྟུང་བ་བཅུ་བཞི་ནིཞེས་འབྱུང་ལ། སྦོམ་པོ་དང་ལྕི་བ་ལ་སོགས་པ་མི་སྣང་བའི་ཕྱིར་རོ། །དེ་ལྟར་ན་ལོག་པར་རྟོག་པས་སྨྲས་པ། དེ་ལ་ནི་མི་འཐད་པ་མེད་དེ། དབྱེ་བ་དེ་དག་རྩ་བའི་ལྟུང་བ་ཉིད་ཀྱིས་རབ་ཏུ་དབྱེ་བ་ཡིན་ནོ། །ཞེས་ཟེར་ན། སྤྱི་དོན་གཉིས་པ་གཞན་གྱི་གཞུང་དང་འགལ་བ་བརྗོད་པར་བྱ་སྟེ། སྤྱིར་ཐེག་པ་ཆེན་པོའི་གཞུང་རྣམས་ནས་རྩ་བ་དང་ཡན་ལག་ཅེས་བྱ་བ་གཉིས་ལས་བཤད་པ་མེད་ལ། དེ་ལ་ཕམ་པ་ཞེས་བྱ་བ་དང༌། ཕམ་པ་དང་འདྲ་བ་ཞེས་བྱ་བ་དང༌། རྩ་བའི་ལྟུང་བ་ཞེས་བྱ་བ་ནི་མིང་གི་རྣམ་གྲངས་ཡིན་ཏེ་རྩ་བའི་ལྟུང་བ་གང་སྤྱད་ན་བླངས་པའི་སྡོམ་པ་དེ་ཡོངས་སུ་གཏོང་ལ། གང་རྩ་བ་དེ་མ་སྤྱད་ན་ནི་ཡན་ལག་ཕྲ་མོ་དག་སྤྱད་ཀྱང་སྡོམ་པ་དེ་ཡོངས་སུ་མི་གཏོང་བ་ནི་ཐམས་ཅད་མཐུན་པར་སྨྲ་བ་ཡིན་པས་ན་འདིར་ཡང་རྩ་བར་བཤད་པའི་ཕྱིར་གང་སྤྱད་ན་སྡོམ་པ་དག་ཡོངས་སུ་གཏོང་བ་ཡིན་ནོ། །དེ་ལྟར་ཁོ་བོ་ཅག་ཀྱང་སྨྲའོ་ཞེ་ན་རྩ་བར་ཡང་སྨྲ་ཞིང་ཕམ་པ་གཅིག་ལས་མི་འདོད་པ་ལ་སོགས་པ་རང་གི་ཚིག་དང་འགལ་བར་འགྱུར་བ་དུ་མ་འབྱུང་སྟེ་འོག་ཏུ་བརྗོད་པར་བྱའོ།། །།སྤྱི་དོན་གསུམ་པ་ཧ་ཅང་ཐལ་བ་ནི། འགྲེལ་ཆེན་ལས། གསུམ་པོ་གཅིག་ལ་ལྡན་པ་ལ་བདུན་གྱི་སྦྱོར་བ་དང་ལྡན་པས་ལྟུང་བར་འགྱུར་ཏེ། ཉོན་མོངས་པས་ཀུན་ནས་བསླང་བའི་བསམ་པ་དང༌།

དེ་ལ་དེར་འདུ་ཤེས་པ་དང༌། ལུས་ངག་གི་སྦྱོར་བ་བསྟན་པ་དང༌། མཚོན་ཆ་ལ་སོག་པས་འཚོ་བ་འཕྲོག་པ་དང་ ༑ ཡོངས་སུ་ཤེས་ཤིང་འགྱོད་པ་མེད་པ་དང༌། རྗེས་སུ་ཡི་རང་བ་དང༌། བདག་ཉིད་མ་འཁྲུལ་བའོ། །གལ་ཏེ་སྦྱཽར་བ་དེ་དག་དང་བདེན་པས་འཚོ་བ་དང་ཕྲལ་ན་ཚད་ལས་འདས་པ་སྟེ་ཕམ་པའོ་ཞེས་འབྱུང་སྟེ། བླ་མ་སུམ་ལྡན་སྦྱོར་བ་བདུན་རྫོགས་ཀྱིས་བཀྲོངས་ཀྱང་ལྟུང་བ་ཙམ་ལས་མ་ཡིན་ཞིང༌། བཤགས་ཚད་ལོ་གསུམ་འདས་ནས་གདོད་ཕམ་པར་འགྱུར་རོ་ཞེས་འབྱུང་བས་འདི་ལྟ་བུ་ནི་ཐེག་པ་ཆེན་པོའི་བཀའ་དང་བསྟན་བཅོས་ཐམས་ཅད་ནས་ཀྱང་གསུངས་པ་མེད་ལ། ཧ་ཅང་ཐལ་ནས་འཇིགས་སུ་རུང་བ་སྟེ། ཐོས་པའི་ཡང་འོས་མ་ཡིན་ན་བསྟེན་པར་ལྟ་ག་ལ་རུང་ཞེས་བྱ་བའི་དོན་ཏོ། །ཡང་དག་པའི་རྒྱུད་རྣམས་ ( ¡¶ ཞ ¡· + ལས་ ) ཀྱང་དེ་ལོག་པར་རྟོག་པ་ཡིན་པར་སྟོན་ཏེ། འཕགས་པ་རྡོ་རྗེ་གུར་ལས། སློབ་དཔོན་སྨད་པར་མི་བྱ་ཞིང༌། །ཞེས་བྱ་བ་དང༌། འཕགས་པ་རྡོ་རྗེ་རྩེ་མོ་ལས་ཀྱང༌། སློབ་དཔོན་སྨད་པར་མི་བྱ་སྟེ། །བླ་མ་སངས་རྒྱས་ཀུན་དང་མཉམ། །ཞེས་སྨད་པ་ཙམ་ལ་ལྟུང་བ་འགྱུར་བར་བཤད་ལ ༑ དམ་པ་དང་པོ་ལས། དེའི་སྟེང་དུ་ཐུགས་སུན་ཕྱུང་བས་ལྟུང་བར་འབྱུང་ཏེ། བུ་ཡི་རྩ་བའི་ལྟུང་བ་ནི། །དཔལ་ལྡན་བླ་མའི་ཐུགས་སུན་ཕྱུང༌། །རི་བོང་འཛིན་པ་རུ་ནི་འགྱུར། །ཞེས་གསུངས་པའི་ཕྱིར་རོ། །དེ་ཕན་ཆད་ཀྱི་ཉེས་པ་ནི་ཧ་ཅང་ཐལ་བར་འགྱུར་རོ། །བཞི་པ་རང་གི་ཚིག་དང་འགལ་བར་འགྱུར་བ་ནི། འགྲེལ་ཆེན་ནས་འབྱུང་བའི་ཚིག་ཕལ་ཆེར་གོང་འོག་འགལ་བ་འབའ་ཞིག་སྨྲ་བ་ཡིན་ཏེ། གང་ཞེ་ན་བཅུ་བཞི་པོ་མཐའ་དག་སྨྲ་བ་སྟེ། དེ་ཉིད་ལས། རྩ་བ་ནི་རྒྱུའི་དོན་ཏེ། དེ་ཆད་ན་འབྲས་བུ་ལྟུང་བའི་མཚན་ཉིད་དོ། །ཞེས་ཀྱང་སྟོན་ཡང་སྦྱོར་བ་བདུན་རྫོགས་ཀྱི་བཤགས་ཚད་དུས་འདས་ནི་ཕམ་པ་ཡིན་ལ། གཞན་ལ་ནི་ཕམ་པ་མེད་དོ་ཞེས་ཀྱང་སྟོན་ཏོ། །ཡང་འགྲེལ་ཆེན་བྱེད་པས་སྨྲས་པ། རྩ་བ་དང༌། ཕམ་པ་དང༌། ཕམ་པ་དང་འདྲ་བ་གསུམ་ནི་མི་འདྲ་སྟེ།

རྩ་བ་ནི་རྡོ་རྗེ་ཐེག་པའི་དམ་ཚིག་གི་རྩ་བ་ཡིན་ལ། ཕམ་པ་ཞེས་བྱ་བ་ནི་ཉན་ཐོས་དང༌། རྡོ་རྗེ་ཐེག་པའི་བྱེ་བྲག་ལས་བྱང་ཆུབ་སེམས་དཔའི་གཞུང་ལ་མེད་ལ། ཕམ་པ་དང་འདྲ་བ་ནི་བྱང་ཆུབ་སེམས་དཔའི་གཞུང་ལས་གཞན་ལ་མེད་དོ་ཞེས་སྨྲ་ན་དེ་ལྟ་མ་ཡིན་ཏེ། ཉན་ཐོས་རྣམས་ཀྱང་ཕམ་པ་བཞི་ལ་རྩ་བར་སྨྲ་ལ། མདོ་ནམ་མཁའི་སྙིང་པོ་ལས། བྱང་ཆུབ་སེམས་དཔའ་ལ་རྩ་བའི་ལྟུང་བ་ཉི་ཤུ་བཤད་ཅིང་ ༑ འདི་ཉིད་ལས་ཀྱང༌། རྩ་བའི་ལྟུང་བ་བཅུ་བཞི་ནི། །ཞེས་རྩ་བའི་ལྟུང་བར་བཤད་པའི་ཕྱིར་རོ། །སྤྱིར་ཡང་གཞུང་ཐམས་ཅད་ལས་ཀྱང་ཕམ་པ་དང་ཕམ་འདྲ་གཉིས་འདྲ་ལ། འགྲེལ་ཆེན་འདི་ཉིད་ལས་ཀྱང་འདྲ་བར་བཤད་ལ། རྩ་བ་དུས་འདས་ཕམ་པ་འདྲ། །ཚད་ལྡན་ལྟུང་བར་བཤད་པ་ཡིན། །ཞེས་བྱ་བ་ལ་སོགས་པ་བཤད་པའི་ཕྱིར་རོ། །གཞན་ཡང་འདི་ལྟ་བུའི་འགལ་བ་དག་སྨྲ་སྟེ ༑ དེ་ཉིད་ལས་ལྟུང་བ་དང་ཕམ་པ་ལ་ཁྱད་པར་ཅི་ཡོད་ཅེ་ན། ཕམ་པ་ནི་སྦྱོར་བ་རྫོགས་ནས་མ་བཤགས་པའོ། །ལྟུང་བ་ནི་འཚོ་བ་དང་ཕྲལ་ནས་བཤགས་པའི་ཚད་འོག་ནས་འབྱུང་བ་བྱས་པའོ། །འོ་ན་ཅིའི་ཕྱིར་ལྟུང་བ་ཞེས་བྱ་ཞེ་ན། རྡོ་རྗེ་དམྱལ་བ་མ་ཡིན་པ་མྱོང་བའོ་ཞེས་འབྱུང་སྟེ། ཕམ་པ་མ་ཡིན་པ་ལྟུང་བ་མན་ཆད་ཀྱིས་ནི་རྡོ་རྗེ་དམྱལ་བ་མི་བསྐྱེད་པར་ཡང་བཤད་ལ། ཡང་དེ་ཉིད་ལས་རྩ་བའི་ལྟུང་བ་བཅུ་བཞི་སྟེ། དེ་དག་ཆད་ནས་མ་གསོས་ན་རྡོ་རྗེ་དམྱལ་བར་ལྟུང་ངོ༌། །ཞེས་ཐམས་ཅད་ཀྱིས་ཀྱང་རྡོ་རྗེ་དམྱལ་བར་འདྲེན་པར་ཡང་བཤད་ལ། ཡང་དེ་ཉིད་ལས་ཕམ་པར་འགྱུར་བ་ལ་ནི་ལོག་སྲེད་ཅན་མ་བཤགས་པ་སྟེ། དེའི་རྣམ་སྨིན་རྡོ་རྗེ་དམྱལ་བ་ནི་མྱོང་བ་མ་ཡིན་པའོ་ཞེས་ཕམ་པས་ཀྱང་རྡོ་རྗེ་དམྱལ་བ་མི་བསྐྱེད་པར་ཡང་བཤད་པས་ན་འགལ་བ་འབའ་ཞིག་སྨྲ་བ་ཡིན་ནོ། །གཞན་ཡང་སྦྱོར་བ་བདུན་རྫོགས་ནས་བཤགས་ཚད་དུས་འདས་ལས་གཞན་ལ་ཕམ་པ་མེད་པར་ཡང་འདོད་ལ། ཡང་དེ་ཉིད་ཀྱི་ལྟུང་བ་བཞི་པའི་སྐབས་ནས་དྲི་མ་ལས་ལྡང་བར་མི་བྱེད་ན། འདི་ནི་ཕམ་པའི་ཉེས་པར་བསྡུས་ཞེས་བཞི་པ་ལ་ཕམ་པ་ཡོད་པར་ཡང་བཤད་དོ།

།དེ་ལ་བཞི་པ་ལ་ཕམ་པ་ཡོད་ལ་གོང་འོག་གཞན་ལ་ཕམ་པ་མེད་པ་འདིའང་མི་རིགས་པ་ཡིན་ནོ

༑༑ ཡང་ལྟུང་བ་གཉིས་པའི་སྐབས་ནས་འདི་ལ་ཕམ་པ་ནི་མེད་དེ་མ་བཤགས་ན་ལྟུང་བའོ། །ཞེས་དངོས་སུ་བསྟེན་པས་ན་ཤུགས་ལས་གཞན་ཐམས་ཅད་ལ་ཕམ་པ་ཡོད་པར་ཡང་མངོན་ཏེ། དེ་ལ་སོགས་པ་ནང་འགལ་བ་འབའ་ཞིག་སྨྲ་བ་ཡིན་ནོ། །དེ་ལྟར་ལོག་པར་རྟོག་པ་དང་པོ་སུན་དབྱུང་བ་བསྟན་ཟིན་ཏོ།། །།ད་ནི་ལོག་པར་རྟོག་པ་གཉིས་པ་བཤགས་ཚད་ཀྱི་དབང་དུ་བྱས་པ་སུན་དབྱུང་བ་བརྗོད་པར་བྱ་སྟེ། ཕམ་པ་རྫུ་འཕྲུལ་སོགས་ཀྱིས་འདུལ། །ལྟུང་བ་དབང་གི་རིམ་པས་སོ། །ཞེས་བྱ་བ་ལ་སོགས་པ་སྔར་སྨོས་པ་ཉིད་ཡིན་ཏེ། ལོག་སྲེད་ཅན་ཕམ་པ་བྱུང་བ་ལ་རྫུ་འཕྲུལ་ལ་སོགས་པས་སེམས་ཅན་དམྱལ་བའི་འཇིགས་པ་བསྟན་ནས་བཤགས་པ་བྱེད་དུ་འཇུག་སྟེ། དེ་ཡང་བསྐང་བའི་ཚད་ནི་སྦྱིན་སྲེག་གིས་འབུམ་ཕྲག་བདུན་ནོ། །ཞེས་བྱ་བ་ལ་སོགས་པ་གསུངས་ཏེ ༑ ལོག་སྲེད་ཅན་ནི་ཚེ་དེ་ལ་རེ་ཞིག་འདུལ་བའི་སྐབས་མ་ཡིན་པར་བཀའ་བསྟན་བཅོས་མཐའ་དག་ལས་བཤད་པའི་ཕྱིར་འདི་ལ་རིགས་པ་མ་ཡིན་ནོ། ། ཡང་ ༑ ལྟུང་བ་དབང་གི་རིམ་པས་སོ། །ཞེས་ལྟུང་བ་བྱུང་བ་རྣམས་དབང་གིས་གསོལ་བར་འདི་ཉིད་ནས་ཀྱང་བཤད་ལ། བཅུ་བཞི་པོ་མཐའ་དག་ལ་ལྟུང་བར་ཡང་འདི་ཉིད་ལས་བཤད་ཀྱང་ལྟུང་བ་དང་པོ་དང༌། གཉིས་པ་དང༌། གསུམ་པ་དང་ ༑ བཞི་པ་དང༌། བདུན་པ་རྣམས་ཀྱི་ལྕི་བའི་ཕྱོགས་རྣམས་ནི་དབང་གིས་བསྐང་བར་བཤད་ལ། ལྟུང་བ་དགུ་པོ་རྣམས་ནི་ཚོགས་པ་ལ་བཤགས་པ་དང༌། མཎྜལ་གྱིས་བསྐང་བར་བཤད་པས་ཡན་ལག་གི་ཉེས་པ་དང༌། ཕྲ་མོའི་ཉེས་པར་མངོན་ནོ། །དེ་ལྟར་ན་ལྟུང་བར་ཡང་བཤད་ལ། ཡན་ལག་དང་ཕྲ་མོའི་ཉེས་པར་འགྱུར་བ་འདི་ ( ¡¶ ཞ ¡· + ཡང་ ) གཞུང་གི་དོན་དང་ནང་འགལ་བ་ཡིན་ནོ།། རྩ་བའི་ལྟུང་བ་ཡན་ལག་ཚང་བ་རྣམས་ཀྱི་བཤགས་ཚད་ཚོགས་ཀྱི་འཁོར་ལོ་དང་ ༑ ཚོགས་པ་ལ་བཤགས་པ་དང༌། མཎྜལ་གྱིས་ ¡Ã བཤགས་སོ་ ( ¡¶ ཞ ¡· འདག་གོ་ ) ཞེས་བཤད་པ་འདི་ཡང་འཁྲུལ་པར་སྨྲ་བ་ཡིན་ཏེ། རྩ་བའི་ཚིག་དང༌། གཞུང་གཞན་དང་འགལ་བའི་ཕྱིར་རོ། །དེ་སྐད་དུ་ཡང་རྩ་བ་ལས།

གསུམ་ལ་སྐྱབས་འགྲོ་ནས་བརྩམས་ནས། །བྱང་ཆུབ་སེམས་སོགས་སྡོམ་པ་ནི། །གལ་ཏེ་བདག་ལ་ཕན་འདོད་ན། །སྔགས་པས་འབད་དེ་བཟུང་བར་བྱ། །ཞེས་བཤད་ལ ༑ དམ་པ་དང་པོ་ལས་ཀྱང༌། རྩ་བའི་ལྟུང་བ་བྱུང་བ་གང༌། །སླར་ཡང་དཀྱིལ་འཁོར་འདི་རུ་ནི། །དག་པའི་རྒྱུ་རུ་འཇུག་པར་བྱ། །སླར་ཡང་སྣང་བ་ཐོབ་པ་ནི ༑༑ ཚོགས་ཀྱི་ནང་དུ་འགྲོ་བ་ན། །རྒན་པའི་མིང་ནི་གཞོན་པ་ཉིད། །ཅེས་གསུངས་སོ། །དེ་ལ་སོགས་པ་སྐྱོན་མེད་པའི་བཀའ་དང་བསྟན་བཅོས་མཐའ་དག་ལས། ཡན་ལག་ཚང་བའི་རྩ་བའི་ལྟུང་བ་བྱུང་བ་རྣམས་ལ་ནི། སྡོམ་པ་དང་དབང་བསྐུར་བ་བླང་དགོས་ལ། རྩ་བ་ཡན་ལག་མ་ཚང་བ་དང༌། ཡན་ལག་རྐྱང་པ་རྣམས་ལ་ནི་ཚོགས་ཀྱི་ནང་དུ་བཤགས་པ་ལ་སོགས་པས་སོར་ཆུད་པར་འགྱུར་རོ། །དེ་ལྟར་ན་ཐེག་པ་ཆེན་པོའི་གཞུང་མཐའ་དག་ནས་རྩ་བའི་ལྟུང་བ་དང༌། ཡན་ལག་གི་ལྟུང་བ་ཞེས་བྱ་བ་གཉིས་ལས། སྦོམ་པོ་དང༌། ལྕི་བ་ཞེས་བྱ་བ་ལ་སོགས་པའི་ལྟུང་བའི་མིང་གི་རྣམ་གྲངས་བཤད་པ་མེད་དོ། ། དེས་ན་འགྲེལ་པ་ཆེན་པོའི་བཤད་པ་ཕལ་ཆེར་ནི་རང་གི་གཞུང་ནང་འགལ་ཞིང་ལོག་པར་སྨྲ་བ་འབའ་ཞིག་སྟོན་པ་ཡིན་ནོ། །གཉིས་པ་བསྐང་བའི་ཚད་ཀྱི་ལོག་པར་རྟོག་པ་གཉིས་པ་བསྟན་ཟིན་ཏོ།། །།དེ་ལྟར་ན་སློབ་དཔོན་འཇམ་དཔལ་གྲགས་པས་མཛད་པར་བྱས་པའི་རྒྱ་ཆེར་འགྲེལ་པ་དང༌། སློབ་དཔོན་ཀུན་དགའ་སྙིང་པོས་མཛད་དོ་ཞེས་ཟེར་བའི་འགྲེལ་པ་ཆུང་བ་དང༌། ལྕམ་ལེགས་སྨིས་མཛད་དོ་ཞེས་ཟེར་བའི་འགྲེལ་པ་དང༌། ཁ་ཆེ་ལེགས་སྨི་ཞེས་བྱ་བས་མཛད་པར་བྱས་པའི་དམ་ཚིག་གི་འགྲེལ་པ་ཆུང་ངུ་ཞེས་བྱ་བའི་ཚིག་དང་དོན་གྱི་འགྲེལ་པ་རྣམས་དང༌། དོན་གྱི་འགྲེལ་པ་ཡིན་ནོ་ཞེས་ཟེར་བ་དམ་ཚིག་བསྡུས་པ་ཞེས་ ¡Ã བྱ་བ་ ( ¡¶ ཞ ¡· ཟེར་བ ) དང༌། སློབ་དཔོན་མཚོ་སྐྱེས་ཀྱིས་མཛད་ཅེས་ཟེར་བའི་དམ་ཚིག་ཐམས་ཅད་ཀྱི་གསང་བའི་མཛོད་ཅེས་བྱ་བ་དང༌། སློབ་དཔོན་སྙིང་པོ་ཞབས་ཀྱིས་མཛད་ཟེར་བ་རྡོ་རྗེ་ཐེག་པའི་ལྟུང་བ་རྒྱ་ཆེར་འགྲེལ་པ་ཞེས་བྱ་བར་མིང་བཏགས་པ་དང༌།

དོན་གྱི་འགྲེལ་པ་གསུམ་སྟེ། གཞུང་དང་དོན་གྱི་འགྲེལ་པ་བདུན་པོ་དེ་དག་ཁོ་བོས་ཀྱང་བླ་མ་ལས་ཐོས་ཤིང༌། གཞན་ལའང་ཅུང་ཟད་འཆད་མོད་ཀྱི། དེ་དག་ནི་ལོག་པར་སྨྲ་བ་འབའ་ཞིག་ཡིན་ལ། མཛད་དོ་ཞེས་ཟེར་བའི་སློབ་དཔོན་ཆེན་པོ་དེ་དག་གིས་ཀྱང་མ་མཛད་པ་ཉིད་དུ་རིག་པར་བྱའོ། །རྣམ་པར་སྤྲོས་པས་ཆོག་གོ །དེས་ལོག་པར་སྨྲ་བ་སུན་དབྱུང་བ་བསྟན་ཟིན་ཏོ།། །།ད་ནི་ཡང་དག་པའི་བླ་མ་ལས་རིམ་པར་བརྒྱུད་དེ་འོངས་པའི་སྐྱོན་ཐམས་ཅད་སྤངས་པའི་རང་གི་ལུགས་བརྗོད་པར་བྱའོ། །དེ་ལ་ལྟུང་བ་རྣམས་ཀྱི་རང་བཞིན་སོ་སོར་བཤད་པ་དང༌། བསྲུངས་པའི་ཕན་ཡོན་བསྟན་པ་དང༌། མ་བསྲུངས་པའི་ཉེས་དམིགས་དང༌། མི་འབྱུང་བར་བྱ་བའི་ཕྱིར་བསྐྱང་བའི་ཐབས་དང༌། བྱུང་བ་ཕྱིར་བཅོས་པའི་ཐབས་བསྟན་པ་སྟེ་ལྔས་རྗེས་སུ་རིག་པར་བྱའོ ༑ ༑ དང་པོ་ལ་གཉིས་ཏེ། བཅུ་བཞི་པོ་མཐའ་དག་གི་སྤྱིའི་དོན་དང༌། སོ་སོའི་དོན་ཏོ། །དེ་ལ་དང་པོ་ལྟུང་བ་ཐམས་ཅད་ཀྱི་སྤྱིའི་ངག་གི་དོན་ནི་འདི་ཡིན་ཏེ ༑ ལྟུང་བ་རྣམས་ཀྱི་ངོ་བོ་ཉིད་རྣམ་པར་བཞག་པ་དང༌། ཡན་ལག་དུ་ཞིག་གིས་རྩ་བའི་ལྟུང་བར་འགྱུར་བ་དང༌། ལྟུང་བར་འགྱུར་བའི་རྒྱུ་མཚན་དང༌། རྒྱུ་མཚན་དང་བཅས་པ་དེ་མི་འབྱུང་བར་བྱ་བའི་ཕྱིར་བསླབ་པ་དང༌། གལ་ཏེ་བྱུང་བ་ཕྱིར་བཅོས་པའི་ཐབས་དང༌། རྣམ་པར་སྨིན་པ་རྟོགས་པར་བྱ་བའི་ཕྱིར་ཆུང་ངུ་དང༌། འབྲིང་དང༌། ཆེན་པོའི་ཁྱད་པར་རྣམ་པར་བཞག་པ་སྟེ་དྲུག་གིས་རྟོགས་པར་བྱའོ། །དེ་ལ་ལྟུང་བའི་ངོ་བོ་ཉིད་ནི་ལུས་ངག་ཡིད་གསུམ་ཀས་ཏེ་ཡིད་གཙོ་བོར་བཞག་གོ །གཉྀས་པ་ཡན་ལག་དུ་ཚང་ན་ལྟུང་བར་འགྱུར་ཞེ་ན་ལྔ་སྟེ། རྟེན་གྱི་ཡན་ལག་ནི་དམ་ཚིག་དང༌། སྡོམ་པ་ལྡན་ཞིང་ཤེས་པ་རང་བཞིན་དུ་གནས་པ་སྟེ། དེ་དག་མེད་ན་ལྟུང་བར་མི་འགྱུར་རོ། །ཡུལ་གྱི་ཡན་ལག་ནི་ལྟུང་བ་བཅུ་བཞི་པོ་སོ་སོར་འབྱུང་བའི་ཡུལ་ལོ། །ངོ་བོ་ཉིད་ཀྱི་ཡན་ལག་ནི་ཡིད་གཙོ་བོར་གྱུར་པ་སྟེ། ལུས་ངག་ནི་དེའི་གྲོགས་སུ་གྱུར་པའོ།

།རྒྱུའི་ཡན་ལག་ནི་ཀུན་སློང་གི་བསམ་པ་ཡིན་པ་ལ་དེ་ལ་བཞི་སྟེ། དེ་སྐད་དུ་བསྡུ་བ་རྣམ་པར་གཏན་ལ་དབབ་པའི་གཞི་བསྡུས་པའི་སྐབས་འདུལ་བ་བསྡུ་བ་ལས། དེ་ཡི་རྒྱུ་ཡང་རྣམ་བཞི་སྟེ། །མི་ཤེས་པ་དང་བག་མེད་དང༌། །ཉོན་མོངས་མང་དང་མ་གུས་པའོ། །ཞེས་གསུངས་ཏེ། དེ་ལ་བྱ་བ་དང་བྱ་བ་མ་ཡིན་པའི་ཆ་མི་ཤེས་པ་ལྟུང་བ་འབྱུང་བའི་རྒྱུ་དང༌། ཤེས་ཀྱང་ཡུལ་དང༌། ལྟུང་བ་ལ་མ་གུས་པ་ལྟུང་བ་འབྱུང་བའི་རྒྱུ་དང༌། སྤྱིར་གུས་ཀྱང་དྲན་པ་དང་ཤེས་བཞིན་གྱིས་མ་ཟིན་ཏེ་བག་མེད་པ་ལྟུང་བ་འབྱུང་བའི་རྒྱུ་དང༌། བསྲུང་བར་འདོད་ཀྱང་ཉོན་མོངས་པས་རང་དབང་མེད་པ་ནི་ཉོན་མོངས་པ་མང་བས་ཀུན་ནས་བསླང་བ་སྟེ་རྒྱུ་ཡི་ཡན་ལག་བཞི་སྔོན་དུ་སོང་བའི་རང་རང་གི་ངོ་བོ་འབྱུང་བའི་རྒྱུ་བསམ་པའོ། ། དུས་སྐབས་ཀྱི་ཡན་ལག་ནི་དུས་དེ་ལྟ་བུར་གྱུར་པའི་ཚེ་འབྱུང་གི གཞན་དུ་མི་འབྱུང་སྟེ། བཅུ་བཞི་པོ་ཀུན་ལ་འཇུག་པ་མ་ཡིན་ཞེས་གསུངས་མོད་ཀྱང་དུས་སྐབས་ཐམས་ཅད་ནི་ཟིན་པར་བྱས་པ་ཉིད་ཡིན་པའི་ཕྱིར་ཐམས་ཅད་ལ་འཇུག་གོ ༑ ཡང་ཁ་ཅིག་དེ་ལ་དེར་འདུ་ཤེས་པའི་ཡན་ལག་ཅེས་བྱ་བ་གཅིག་དང༌། དྲུག་ཏུ་བྱེད་པ་དེ་ནི་མི་དགོས་ཏེ། བསམ་པའི་ཡན་ལག་གི་རྒྱུ་བཞིའི་རྗེས་ལ་འབྱུང་བ་རྣམས་དེར་འདུ་ཤེས་པ་ཉིད་ཡིན་ནོ། །དེ་ལྟར་ན་ཡན་ལག་ལྔས་ལྟུང་བ་རྫོགས་པར་འགྱུར་རོ། །སྤྱི་དོན་གསུམ་པ་ལྟུང་བར་འགྱུར་བའི་རྒྱུ་མཚན་ནི། ཅིའི་ཕྱིར་ལྟུང་བར་འགྱུར་ཞེ་ན། དབང་གི་སྐབས་སུ་དམ་ལ་བཞག་ཅིང་ཁས་བླངས་པའི་ཕྱིར་རོ། །སྤྱི་དོན་བཞི་པ་མི་འབྱུང་བར་བྱ་བའི་ཕྱིར་བསླབ་པ་ནི། ལྷག་པའི་ལྷའི་འདུ་ཤེས་ལ་སོགས་པ་བསྒོམ་པ་སྟེ། སོ་སོའི་སྟེང་དུ་རྟོགས་པར་བྱའོ ༑༑ ༑༑ སྤྱི་དོན་ལྔ་པ་ལྟུང་བ་འབྱུང་བ་ཕྱིར་བཅོས་པའི་ཐབས་ནི་གཉིས་ཏེ། ཡན་ལག་མ་ཚང་བ་ལ་ལྟུང་བ་ལས་ལྡང་བ་ཞེས་བྱ་བ་དང༌། ཡན་ལག་ཚང་ནས་རྩ་ལྟུང་དུ་གྱུར་ན་དམ་ཚིག་དང་སྡོམ་པ་ཡང་དག་པར་བླང་བ་ཞེས་བྱ་བ་དབང་བསྐུར་བ་ཡང་དག་པར་བླང་དགོས་སོ།

།ལྟུང་བ་ལས་ལྡང་བ་ལ་གསུམ་སྟེ ༑ དམ་ཚིག་རྡོ་རྗེ་བསྙེན་སྒྲུབ་ཡན་ལག་བཞི་དང༌། ཚུལ་གཞན་དང༌། སྟོབས་བཞིའི་སྒོ་ནས་སྡིག་པ་བཤགས་པའོ། །ཞིབ་ཏུ་འོག་ཏུ་བརྗོད་པར་བྱའོ། ¡Ã སྤྱི་དོན་ ( ¡¶ ལུ ¡· - སྤྱི་དོན་ ) དྲུག་པ་ཆུང་ངུ་དང་འབྲིང་དང༌། ཆེན་པོ་རྣམ་པར་བཞག་པ་ལ་ལྔ་སྟེ། རྣམ་པར་གཏན་ལ་དབབ་པའི་འདུལ་བ་བསྡུ་བ་དེ་ཉིད་ལས། ལྟུང་བ་རྣམས་ནི་ཆུང་ལ་སོགས། །རྣམ་པ་ལྔས་ནི་རིག་པར་བྱ། །ངོ་བོ་ཉིད་དང་ཉེས་པ་དང༌། །བསམ་དང་གཞི་དང་སོགས་པའོ། །ཞེས་འབྱུང་བས་དེ་ལ་ཡུལ་གྱི་སྒོ་ནས་དང༌། བསམ་པའི་སྒོ་ནས་དང༌། ངོ་བོ་ཉིད་ཀྱི་སྒོ་ནས་དང༌། ཉེས་པར་བྱེད་པའི་སྒོ་ནས་དང༌། ལན་གྲངས་ཀྱི་སྒོ་ནས་ཆེ་འབྲིང་རྣམ་པར་བཞག་པ་སྟེ། ལྟུང་བ་ཐམས་ཅད་ལ་ལྔ་ཀ་ཚང་བའི་ངེས་པ་ནི་མེད་དོ། །དེ་ལ་དང་པོ་ཡུལ་ནི་མཆོག་ཏུ་གྱུར་པ་ལ་ཆེན་པོ། འབྲིང་ལ་འབྲིང༌། ཆུང་ངུ་ལ་ཆུང་ངུ་སྟེ། ལྟུང་བ་ལྔ་པ་དང༌། དགུ་པ་དང༌། བཅུ་གཅིག་པ་དང༌། བཅུ་གསུམ་པ་རྣམས་ལ་ནི་མེད་དོ། །བསམ་པ་ནི་ཉོན་མོངས་པ་མང་བས་བསླང་བ་ལ་ཆེན་པོ། མ་གུས་བག་མེད་ལ་འབྲིང༌། མི་ཤེས་པ་ལ་ཆུང་ངུ༌། ངོ་བོ་ཉིད་ནི་ལུས་ངག་ཡིད་གསུམ་ཀ་ཚང་ན་ཆེན་པོ། གཉིས་ལ་འབྲིང༌། ཡིད་གཅིག་པུ་ལ་ཆུང་ངུའོ། །ཡང་ཡིད་གཅིག་པུས་རྫོགས་པ་རྣམས་ལའང་ཡིད་ཀྱི་ཆེ་འབྲིང་བཞག་སྟེ། བདུན་པ་དང་བཅུ་གཉིས་པ་ལ་ནི་ཆུང་ངུ་མེད་དོ། །བཞི་པ་ཉེས་པར་བྱེད་པ་ནི། ཡུལ་དེ་ལ་གནོད་པ་ཆེ་ན་ཆེན་པོ། འབྲིང་ལ་འབྲིང༌། ཆུང་ན་ཆུང་ངུ་སྟེ། དགུ་པ་དང༌། བཅུ་གཅིག་པོ་ནི་མེད་དོ། །ལྔ་པ་ལན་གྲངས་ནི་ཡང་ནས་ཡང་དུ་བྱས་ན་ཆེན་པོ ༑ གཉིས་སམ་གསུམ་ལ་འབྲིང༌། ཐ་མ་ལན་གཅིག་ལ་ཆུང་ངུའོ། །དེ་ལ་ཆེ་འབྲིང་རྣམ་པར་བཞག་པ་འདི་དག་ལྟུང་བའི་ངོས་ནས་བཞག་པ་ནི་མ་ཡིན་ཏེ། ཆུང་ངུ་རྣམས་སྤྱད་ཀྱང་རྩ་བའི་ལྟུང་བ་ཡིན་ནོ། །ཅིའི་ཕྱིར་ཞེ་ན། འདིར་དངོས་གཞིས་ལྟུང་བ་རྫོགས་པར་འདོད་པས་ན་ལན་གྲངས་ཀྱི་སྒོ་ནས་ཆེ་འབྲིང་བཞག་པའི་དུས་སུ་དང་པོ་སྤྱད་ནས།

གཉིས་པ་སྤྱོད་པའི་དུས་སུ་རྟེན་གྱི་ཡན་ལག་མ་ཚང་བའི་ཕྱིར་རོ། །དེས་ན་འདི་ནི་རྣམ་པར་སྨིན་པ་ལ་དགོངས་ནས་ཆེ་འབྲིང་བཞག་པ་ཡིན་ནོ། །དེ་ལའང་ཉིང་དགོས་ཅི་ཡོད་ཅེ་ན། དམ་ཚིག་དང་སྡོམ་པ་ཡང་དག་པར་བླངས་ན་ལྟུང་བ་ཆུང་བ་རྣམས་ཀྱི་ལྟུང་བ་དང༌། རྣམ་སྨིན་སོར་ཆུད་པར་འགྱུར་ལ། ཆེན་པོ་རྣམས་ལ་དེའི་རྗེས་ལའང་རྣམ་པར་སྨིན་པ་སོར་ཆུད་པར་བྱ་བའི་ཕྱིར་བཤགས་པའི་ཚད་ཤེས་པའི་དགོས་པ་ཡོད་དོ། ། འདིས་ཐམས་ཅད་ཀྱི་སྤྱིའི་དོན་བསྟན་ཟིན་ཏོ།། །།ད་ནི་ལྟུང་བ་སོ་སོའི་དོན་བརྗོད་པར་བྱ་སྟེ། དེ་དག་རེ་རེ་ལའང་སྤྱིའི་དོན་དང༌། ལན་ལག་གི་དོན་གཉིས་ཀྱིས་རྟོགས་པར་བྱའོ། །དེ་ལ་རྩ་བའི་ལྟུང་བ་དང་པོའི་སྤྱིའི་དོན་ནི། གོང་དུ་བརྗོད་པ་བཞིན་དྲུག་ཏུ་གནས་པ་ལས་དང་པོ་ལྟུང་བའི་ངོ་བོ་ཉིད་ནི། ཡུལ་བླ་མ་རྡོ་རྗེ་སློབ་དཔོན་ཏེ། དེ་སྐད་དུ་རྒྱུད་རྒྱས་པའི་ལུང་དགྲ་ནག་པོའི་འགྲེལ་པ་ལྷན་ཅིག་སྐྱེས་པ་སྣང་བ་ལས། དམ་ཚིག་ཀློག་པ་སྦྱིན་པ་དང༌། །འཆད་བྱེད་མན་ངག་སྟོན་པ་དང༌། །དབང་བསྐུར་བ་དང་ལས་བྱེད་དང༌། །དེ་རྣམས་སློབ་དཔོན་ཞེས་བཤད་དོ། །ཞེས་རྣམ་གྲངས་དྲུག་ལ་སློབ་དཔོན་དུ་གསུངས་ཏེ། དང་པོ་ནི་བསླབ་བྱ་སྟོན་པ། གཉིས་པ་ནི་རྗེས་སུ་བཟླས་པའི་ལུང་འབོགས་པ། གསུམ་པ་ནི་གཞུང་འཆད་པ། བཞི་པ་ནི་མན་ངག་སྟོན་པ། ལྔ་པ་ནི་དབང་བསྐུར་བ། དྲུག་པ་ནི་རབ་གནས་ལ་སོགས་པ་བྱེད་པ་སྟེ། དབང་གི་ལས་ཀྱི་སློབ་དཔོན་ཡང་བཟུང་ངོ༌། །དེ་དག་ཀྱང་མདོར་བསྡུ་ན། རྒྱུ་ལུས་ངག་གི་བླ་མ་རྡོ་རྗེ་སློབ་དཔོན་དང༌། འབྲས་བུ་སེམས་ཀྱི་བླ་མ་རྡོ་རྗེ་སློབ་དཔོན་ཞེས་ཀྱང་བྱ། དབང་ཐོབ་པ་དང༌། རྒྱུད་ཐོས་པ་དང༌། མན་ངག་ཐོབ་པ་སྟེ། སུམ་ལྡན་ནམ། ཉིས་ལྡན་ནམ། གཅིག་ལྡན་སྟེ། དེ་ལ་སུམ་ལྡན་མ་ཡིན་ན་ཡང་གང་ལ་དབང་ཐོབ་པ་ནི་ཡུལ་ཅུང་ཟད་ལྕི་བའོ། །དེ་ལ་བརྙས་པ་སྟེ་རིགས་སམ། ཚུལ་ཁྲིམས་སམ། ཐོས་པ་ལ་སོགས་པའི་སྒོ་ནས་བདག་ལ་མཆོག་ཏུ་འཛིན་ཅིང༌།

བླ་མ་ལ་དམན་པར་འཛིན་པ་ནི་བརྙས་པའོ།། བླ་མ་འདི་ནི་ཚུལ་ཁྲིམས་འཆལ་བའོ། །བྱས་པ་མི་གཟོའོ། །རང་བཞིན་ངན་པའོ ༑ ༑ འཇིག་རྟེན་པའི་སྤྱོད་ཚུལ་ལེགས་པ་དག་དང་མི་ལྡན་པའོ། །ཞེས་ཀུན་ནས་མནར་སེམས་པའི་སྒོ་ནས་བརྙས་པ་སྟེ། དེ་ལ་ལུས་དང་ངག་གིས་གྲོགས་བྱས་ཀྱང་རུང་མ་བྱས་ཀྱང་རུང༌། རྩ་བའི་ལྟུང་བ་སྟེ། དེ་ལ་ལུས་ངག་གི་སྦྱོར་བ་ཅིས་ཀྱང་བསྟན་དགོས་སོ་ཞེས་སྨྲ་བ་འདིའང་ནོར་བ་ཡིན་ནོ། །དེ་སྐད་དུ་འདི་ཉིད་ལས་དེ་བས་དེ་ལ་བརྙས་པ་ནི། །ཞེས་བྱ་བ་དང༌། རྡོ་རྗེ་གུར་ལས། སློབ་དཔོན་སྨད་པར་མི་བྱ་ཞིང༌། །ཞེས་འབྱུང་བ་དང༌། །རྡོ་རྗེ་རྩེ་མོ་ལས་ཀྱང༌། སློབ་དཔོན་སྨད་པར་མི་བྱ་སྟེ། །བླ་མ་སངས་རྒྱས་ཀུན་དང་མཉམ། །ཞེས་གསུངས་པའི་ཕྱིར་རོ། །དེ་ལ་བརྙས་པ་དང་སྨད་པའི་ངོ་བོ་ཉིད་ཡོངས་སུ་མ་རྫོགས་པ་ནི། བླ་མ་འདི་ནི་མཆོག་ཡིན་མོད་ཀྱང་ཁོ་བོ་ནི་ཐུགས་ཀྱིས་མ་བཟུང་ངོ་ཞེས་བྱ་བ་ལྟ་བུའམ། བདག་ནི་ཚོགས་ཀྱི་ནང་དུ་འདིས་སྨྲ་ཕབ་ཅིང་བཤུངས་པས་ན། བདག་གི་ཡིད་ནི་ཀུན་ཏུ་མ་དགའ་བར་གྱུར་ཏོ་སྙམ་པའམ། བླ་མ་ཉིད་རང་གི་བྱ་བ་ལེགས་པར་མི་མཛད་པར་རྟོགས་ནས་དེ་ལ་བརྩེ་བའི་བསམ་པ་ཡོད་ཀྱང་ཚིག་འཇམ་པོས་གསོལ་བ་མི་འདེབས་པར་ཁྲོ་བ་དང་བཅས་པས་བརྡ་སྤྲོད་པ་ལ་སོགས་པ་བློས་ཞིབ་ཏུ་ཕྱེ་ནས་རྟོགས་པར་བྱ་བ་ཡིན་ནོ། །དེ་དག་ནི་བཤགས་པར་བྱ་བ་ཡིན་ནོ། །ལྟུང་བའི་ངོ་བོ་ཉིད་བསྟན་ཟིན་ཏོ།། །།སྤྱི་དོན་གཉིས་པ་ཡན་ལག་དུས་ལྟུང་བ་རྫོགས་པར་འགྱུར་ཞེ་ན། བླ་མ་གོང་མ་རྣམས་ནི་ལུང་གོང་མ་རྣམས་ཀྱིས་དཔང་པོ་བྱས་ནས་ཡན་ལག་བཞི་ལས་མེད་དོ་ཞེས་གསུངས་པ་ཡང་ཡན་ལག་ལྔ་ཀ་དགོས་པར་དམ་པ་དང་པོས་ཤེས་པས་ན། ཡན་ལག་ལྔས་ལྟུང་བ་རྫོགས་པར་འགྱུར་རོ། །གང་ཞེ་ན་རྟེན་གྱི་ཡན་ལག་བདག་དམ་ཚིག་དང༌། སྡོམ་པ་དང་ལྡན་ཞིང་ཤེས་པ་རང་བཞིན་དུ་གནས་པ་སྟེ། དེ་ལ་བདག་དམ་ཚིག་དང་སྡོམ་པ་དང་མི་ལྡན་ན་བླ་མ་ལ་བརྙས་ཀྱང་རྣམ་པར་སྨིན་པ་ཆེན་པོ་འབྱུང་མོད།

རྩ་བའི་ལྟུང་བ་ནི་མ་ཡིན་ནོ། །དམ་ཚིག་དང་སྡོམ་པ་དང་ལྡན་ཡང་ཤེས་པ་ནད་དང་གདོན་གྱིས་བསླད་དེ། རང་བཞིན་དུ་མི་གནས་པས་བརྙས་པ་ལ་སོགས་པ་བྱས་ནའང་བྱས་པའི་ལས་ཕྲ་མོ་བསགས་པའི་ཉེས་པ་འབྱུང་གི རྩ་བའི་ལྟུང་བ་མི་འབྱུང་སྟེ་ཡིད་གཞན་དུ་གྱུར་པའི་ཕྱིར་རོ། །བྱས་པའི་ལས་ཕྲ་མོའང་འབྱུང་བར་མི་རིགས་སོ་ཞེ་ན། བགེགས་ཀྱིས་སེམས་བསླད་ནས་མི་དགེ་བ་ལ་ཞུགས་ན། བསོད་ནམས་མཛད་པར་རིག་པ་མཆོག་ལས། བགེགས་ཀྱིས་བསོད་ནམས་མ་ལུས་མཛད་པར་བྱེད ༑ ༑ ཅེས་གསུངས་སོ། །དེས་ན་ནད་ཞི་བར་བྱེད་པའི་ཐབས་དང༌། གདོན་ཞི་བར་བྱེད་པའི་རིགས་སྔགས་ལ་སོགས་པ་བཅོམ་ལྡན་འདས་ཀྱིས་ཀྱང་གསུངས་པས་དེ་དག་ལའང་འབད་པར་བྱའོ། །ཡུལ་གྱི་ཡན་ལག་ནི། བླ་མ་རྡོ་རྗེ་སློབ་དཔོན་ཏེ། གོང་དུ་བརྗོད་ཟིན་ཏོ། །ངོ་བོ་ཉིད་ཀྱི་ཡན་ལག་ནི་ཡིད་གཙོ་བོར་གྱུར་པ་སྟེ་དེའང་གོང་དུ་བརྗོད་ཟིན་ཏོ། །འོ་ན་བླ་མ་ལ་ངག་གིས་གྲོགས་བྱས་ཏེ་གཤེ་བའམ། དེའི་སྟེང་དུ་ལུས་ཀྱིས་གྲོགས་བྱས་ཏེ་བརྡེག་པའམ་བཀྲོངས་པའི་བར་དུ་གྱུར་ན་དེ་དག་ལ་ལྟུང་བའི་མིང་ནི་ཇི་སྐད་གདགས། རྣམ་པར་སྨིན་པ་ནི་ཅིར་འགྱུར་ཞེ་ན། ལྟུང་བའི་མིང་ནི་རྩ་བའི་ལྟུང་བ་དང་པོ་ལས་རྣམ་པར་དབྱེ་བ་གཞན་མེད་དེ་ཇི་སྐད་དུ་མདོ་ལས་འདི་ལྟ་སྟེ་ཕ་ཡང་ཡིན་ལ་རང་སངས་རྒྱས་ཀྱང་ཡིན་པ་བསད་པ་འདི་ནི་སྲོག་གཅོད་པ་རྣམས་ཀྱི་ནང་ནས་མ་རུངས་པའོ། །མ་ཡང་ཡིན་ལ་དགྲ་བཅོམ་མ་ཡང་ཡིན་པ་སུན་དབྱུང་བར་བྱས་པ་འདི་ནི་འདོད་པས་ལོག་པར་གཡེམ་པ་རྣམས་ཀྱི་ནང་ནས་མ་རུངས་པའོ

༑ ༑ དཀོན་མཆོག་གི་དཀོར་རྐུ་བ་འདི་ནི་མ་བྱིན་པར་ལེན་པ་རྣམས་ཀྱི་ནང་ནས་མ་རུངས་པའོ། །ཞེས་བྱ་བ་ལ་སོགས་པ་གསུངས་ཏེ། མི་དགེ་བ་བཅུའི་ཁཽངས་སུ་སྡིག་ཏོ་ཐམས་ཅད་བསྡུས་པ་དང་འདྲའོ། །ཡང་ཉན་ཐོས་ཀྱི་དབང་དུ་བྱས་ནས་ཀྱང་མཚོན་གཅིག་བརྒྱབ་ནས་མི་བསད་པ་དང༌། པགས་པ་བཤུས་ཏེ་བསད་པ་དང༌། ཤ་ཁམ་བུ་ཁམ་བུར་བཅད་ཅིང་བསད་ན་ཕམ་པ་ཞེས་བྱ་བ་གཅིག་གི་གྲངས་སུ་འགྲོ་ལ། རྣམ་པར་སྨིན་པ་ནི་ཕྱི་མ་ཕྱི་མ་ཆེས་ཆེ་བ་ཡིན་པ་བཞིན་དུ་འདིར་ཡང་རྩ་བའི་ལྟུང་བའི་མིང་དུ་མཚུངས་པ་ཡིན་ནོ། །རྣམ་པར་སྨིན་པ་ནི་ཡིད་ལ་ལུས་ངག་གིས་གྲོགས་བྱས་པ་རྣམས་ཆེ་སྟེ། སངས་རྒྱས་ལ་ངན་སེམས་ཀྱིས་ཁྲག་ཕྱུང་ན་ཡང་མཚམས་མེད་པ་ཡིན་ན་སློབ་དཔོན་ནི་སངས་རྒྱས་ཐམས་ཅད་དང་མཉམ་པར་རྡོ་རྗེ་རྩེ་མོ་ལ་སོགས་པའི་ལུང་སྔར་བརྗོད་པས་ན། སློབ་དཔོན་ལ་གཤེས་སམ། བརྡེགས་སམ། བཀྲོངས་ཀྱང་རུང་སྟེ། སངས་རྒྱས་ཐམས་ཅད་བཀྲོངས་པའི་བར་དུ་ཚུལ་མཚུངས་པ་ཡིན་ནོ། །དེ་སྐད་དུ་བླ་མ་ལྔ་བཅུ་པ་ལས་ཀྱང༌། དེ་འདྲའི་མགོན་ལ་བསམ་བཅས་པས། །སློབ་མ་གྱུར་པས་བརྙས་ན་ནི། །སངས་རྒྱས་ཐམས་ཅད་བརྙས་པས་ན། །དེས་ནི་རྟག་ཏུ་སྡུག་བསྔལ་ཐོབ། །ཅེས་གསུངས་སོ། །ཚུལ་འདི་ནི་གོང་དུ་ལོག་པར་རྟོག་པ་སུན་དབྱུང་བའི་ཧ་ཅང་ཐལ་བའི་སྐབས་སུའང་དྲན་པར་བྱའོ། །བཞི་པ་བསམ་པའི་ཡན་ལག་ནི་བཞི་སྟེ། བླ་མ་ལ་བརྙས་པ་ལྟུང་བར་འགྱུར་བ་མི་ཤེས་པས་མི་ཤེས་པ། ལྟུང་བ་འབྱུང་བའི་རྒྱུ་དང༌། ཤེས་ཀྱང་བླ་མ་ལ་མ་དད་པའི་བསམ་པ་ལས་འབྱུང་བ་དང༌། དད་ཀྱང་དྲན་པ་དང་ཤེས་བཞིན་གྱིས་མ་ཟིན་ཏེ་བག་མེད་པའི་བསམ་པས་འབྱུང་བ་དང༌། བག་ཡོད་ཀྱང་ཉོན་མོངས་པ་དྲག་པོས་རང་དབང་མེད་པ་སྟེ་ཉོན་མོངས་པ་མང་བའི་བསམ་པ་ལས་འབྱུང་བ་སྟེ། དེ་དག་ཐམས་ཅད་དང་གང་རུང་གཅིག་གིས་ཀུན་ནས་བསླང་སྟེ། ངོ་བོ་བརྙས་པའི་བསམ་པ་ལས་བྱུང་བའོ། །ལྔ་པ་དུས་སྐབས་ཀྱི་ཡན་ལག་ནི། བླ་མས་ཀྱང་བརྙས་པ་བྱེད་པར་ཀུན་ཏུ་མཁྱེན་ནས་ཐུགས་ཀུན་ཏུ་མ་རངས་པར་འགྱུར་པ་སྟེ།

དེ་སྐད་དུ། དཔལ་ལྡན་བླ་མའི་ཐུགས་སུན་འཕྱུང༌། །རི་བོང་འཛིན་པ་རུ་ནི་འགྱུར ༑ ༑ ཞེས་གསུངས་པས་སོ། །དེ་ལྟ་ན་བརྙས་པར་གོ་ཡང་ཐུགས་སུན་མ་ཕྱུང་ན། ཅུང་ཟད་ཙམ་གྱིས་ཡན་ལག་མ་རྫོགས་པར་མངོན་མོད་རེ་ཞིག་དཔྱད་པར་བྱའོ། །ཡན་ལག་དུས་ལྟུང་བར་འགྱུར་བ་བསྟན་ཟིན་ཏོ།། །།སྤྱི་དོན་གསུམ་པ་འདི་ཅིའི་ཕྱིར་ལྟུང་བར་འགྱུར་ཞེ་ན། དབང་གི་སྐབས་སུ་དམ་ལ་བཞག་ཅིང་ཁས་བླངས་པ་ཡིན་ཏེ། དེ་སྐད་དུ་དེང་ཕྱིན་ཆད་བུ་ཁྱོད་ཀྱི་དཔལ་ཧེ་རུ་ཀ་ང་ཡིན་གྱིས། ངས་འདི་བྱོས་ཤིག་ཅེས་བྱས་པ་དེ་ཁྱོད་ཀྱིས་བྱ་དགོས་ལ། ང་ལ་ཡང་བརྙས་པར་མ་བྱེད་ཅིག་ཅེས་གསུངས་པ་དང༌། མི་བསྐྱོད་པའི་དམ་ཚིག་གི་སྐབས་སུ་ཡང༌། སློབ་དཔོན་དག་ཀྱང་གཟུང་བར་བགྱི། ། ཞེས་གསུངས་པ་དང༌། རྡོ་རྗེ་གུར་ལས་འབྱུང་བའི་རྩ་བའི་ལྟུང་བ་མདོར་བསྡུས་བསྒྲགས་པའི་སྐབས་སུའང༌། སློབ་དཔོན་སྨད་པར་མི་བྱ་ཞིང༌། །ཞེས་གསུངས་པ་དང༌། ཡང་རྣམ་པར་སྣང་མཛད་ཀྱི་སྐབས་སུ་སངས་རྒྱས་ཀྱི་ལྟུང་བ་དང་པོ། ཆོས་ཀྱི་གཉྀས་པ། དགེ་འདུན་གྱི་གསུམ་པ་བསྟན་པའི་ཕྱིར་རོ། །འོ་ན་ཉེས་པ་ཆེན་པོ་འབྱུང་བར་འགྱུར་བ་དེ་ཁས་བླངས་པ་ལ་ཉིང་དགོས་ཅི་ཡོད་ཅེ་ན། བསྲུངས་ན་མཆོག་ཐུན་མོང་གི་དངོས་གྲུབ་ཐམས་ཅད་འབྱུང་བའི་རྒྱུར་འགྱུར་བ་ཡིན་ཏེ། ཞིབ་ཏུ་ནི་འོག་ཏུ་ཡན་ལག་གི་དོན་གྱི་སྐབས་སུ་བརྗོད་པར་བྱའོ། ། ལྟུང་བར་འགྱུར་བའི་རྒྱུ་མཚན་བསྟན་ཟིན་ཏོ།། །།སྤྱི་དོན་བཞི་པ་མི་འབྱུང་བར་བྱ་བའི་ཕྱིར་བསླབ་པ་ནི། བླ་མ་ལ་དངོས་གྲུབ་ཐམས་ཅད་སྩཽལ་བའི་ཡི་དམ་གྱི་ལྷའི་འདུ་ཤེས་དང༌། འཇིགས་པ་ཆེན་པོ་ལས་སྒྲོལ་བ་དམག་དཔོན་དཔའ་བོའི་འདུ་ཤེས་དང༌། ཆུའི་ཕ་རོལ་དུ་འགྲོ་བ་ལ་སྐྱ་བ་འཛིན་པའི་འདུ་ཤེས་དང༌། ནད་ཞི་བར་བྱེད་པ་སྨན་པའི་འདུ་ཤེས་ལྟ་བུ་ལ་སོགས་པ་བསྒོམ་པར་བྱའོ། །བདག་ལ་ནི་དངོས་གྲུབ་སློང་བ་པོ་དང༌། འཇིགས་པ་ལས་བསྒྲལ་བྱ་དང༌། ཆུའི་ཕ་རོལ་ཏུ་འགྲོ་བ་པོ་དང༌།

ནད་པ་དང༌། ཁྱི་དང༌། བྲན་ལྟ་བུའི་འདུ་ཤེས་བསྒོམ་པར་བྱའོ། །མདོར་ན་བླ་མ་ནི་འདོད་པར་བྱ་བ་ཐམས་ཅད་ཀྱི་རག་ལས་པ་མཆོག་ཏུ་གྱུར་པ་ཡིན་ལ། བདག་ནི་རག་ལས་པ་པོ་དམན་པར་འཛིན་པའི་འདུ་ཤེས་ཀྱིས་བསླབ་པར་བྱ་བ་ཡིན་ཏེ། ཇི་སྐད་དུ། འཕགས་པ་སྡོང་པོ་བཀོད་པའི་ནོར་བཟངས་ཀྱི་རྣམ་པར་ཐར་པ་ལས། ཁྱེའུ་དཔལ་འབྱུང་དང༌། བུ་མོ་དཔལ་གྱི་བློ་གྲོས་མས་གསུངས་པ་ནི། རིགས་ཀྱི་བུ་ཁྱོད་ཀྱིས་བདག་ལ་ནི་ནད་པའི་འདུ་ཤེས་བསྐྱེད་པར་བྱའོ། །དགེ་བའི་བཤེས་གཉེན་ལ་ནི་སྨན་པའི་འདུ་ཤེས་བསྐྱེད་པར་བྱའོ། །ཆོས་ལ་ནི་སྨན་གྱི་འདུ་ཤེས་བསྐྱེད་པར་བྱའོ། །ནན་ཏན་རྗེས་སུ་བསྒྲུབ་པ་ལ་ནི་ནད་འཚོ་བའི་འདུ་ཤེས་བསྐྱེད་པར་བྱའོ། །ཞེས་བྱ་བ་ལ་སོགས་པ་དཔེ་དུ་མའི་སྒོ་ནས་བསྟན་པ་ཡིན་ནོ། །མི་འབྱུང་བར་བྱ་བའི་ཕྱིར་བསླབ་པ་བསྟན་ཟིན་ཏོ།། །།སྤྱི་དོན་ལྔ་པ་བྱུང་བ་ཕྱིར་བཅོས་པའི་ཐབས་ལ་གཉིས་ཏེ། ཡན་ལག་མ་ཚང་བ་རྣམས་ལ་ལྟུང་བ་ལས་ལྡང་བ་དང༌། ཡན་ལག་ཚང་བ་རྣམས་ལ་དམ་ཚིག་དང་སྡོམ་པ་ཡང་དག་པར་བླང་བའོ། །དེ་ལ་ལྟུང་བ་ལས་ལྡང་བ་ལ་གསུམ་སྟེ ༑ སྟོབས་བཞིའི་སྒོ་ནས་སྡིག་པ་བཤགས་པ་དང༌། བླ་མ་བརྒྱུད་པའི་མན་ངག་གིས་སྦྱར་བ་དམ་ཚིག་རྡོ་རྗེ་བསྙེན་སྒྲུབ་ཡན་ལག་བཞིའི་སྒོ་ནས་སྡིག་པ་བཤགས་པ་དང༌། ཚུལ་གཞན་གྱི་སྒོ་ནས་སྡིག་པ་བཤགས་པའོ། །དང་པོ་རྟེན་གྱི་སྟོབས་ནི་ཡུལ་བླ་མ་ཉིད་དམ། བླ་མ་དེ་དང་ཡུལ་འགྱངས་མ་རིང་ལ་སོགས་པར་གྱུར་ཏེ་མ་ཕྲད་ན་སྡོམ་པ་དང་ལྡན་པའི་རྡོ་རྗེ་སྤུན་གྲོགས་སོ། །རྣམ་པར་སུན་འབྱིན་པའི་སྟོབས་ནི་སྔར་བྱས་པའི་ཉེས་པ་ལ་ཤིན་ཏུ་འགྱོད་ཅིང་བཤུངས་པའོ ༑ ༑ གཉེན་པོ་ཀུན་ཏུ་སྤྱོད་པའི་སྟོབས་ནི་ཕྱིན་ཆད་འདི་ལྟ་བུ་སྲོག་གི་ཕྱིར་ཡང་མི་བྱེད་དོ་སྙམ་པའི་དམ་བཅའ་བ་བརྟན་པོ་འཆའ་བའོ། །དེ་ལྟ་བུའི་བསམ་པ་དང་ལྡན་པས་རྟེན་གྱི་སྤྱན་སྔའམ། བླ་མའམ། རྡོ་རྗེ་སྤུན་གྱི་དྲུང་དུ་མཎྜལ་བྱ་བའམ།

མེད་ཀྱང་རུང་སྟེ་བླ་མའམ་སྤུན་གྲོགས་རྒན་པ་ལ་ཕྱག་བྱ་ ཞིང་ ༑ རང་བས་གཞོན་པ་ལ་ནི་ཕྱག་བྱ་མི་དགོས་པས་ཐལ་མོ་སྦྱར་ནས་ཙོག་ཙོག་པོར་འདུག་སྟེ་འདི་སྐད་དུ།བླ་མའམ་རྡོ་རྗེ་སྤུན་གྲོགས་བདག་ལ་དགོངས་སུ་གསོལ། བདག་རིག་པ་འཛིན་པ་མིང་འདི་ཞེས་བྱ་བ་ལ་ཇི་སྐད་དུ་བཤད་པའི་ཉེས་པ་འདི་ལྟ་བུ་ཞིག་བྱུང་ལགས་ན་དེ་ཁྱེད་ཀྱི་སྤྱན་སྔའམ་དྲུང་དུ་མཐོལ་ཞིང་འཆགས་ལགས་སོ། །མཐོལ་ཞིང་བཤགས་ན་ནི་བདག་བདེ་བ་ལ་རེག་པར་གནས་པར་འགྱུར་གྱི། མ་མཐོལ་མ་བཤགས་ན་ནི་དེ་ལྟར་མི་འགྱུར་བ་ལགས་སོ་ཞེས་ལན་གསུམ་དུ་བརྗོད་དེ། རྟེན་གྱིས་སྨྲས་པ། རིག་པ་འཛིན་པ་ཁྱོད་ཀྱིས་ཉེས་པ་ལ་ཉེས་པར་མཐོང་ངམ། འཆགས་པ་པོས་སྨྲས་པ། མཐོང་ལགས་སོ། །རྟེན་གྱི་སྨྲས་པ། སླན་ཆད་ཀྱང་སྡོམ་མམ། འཆགས་པ་པོས་སྨྲས་པ ༑ རྡོ་རྗེ་འཆང་གི་བཀའ་བཞིན་ལེགས་པར་གསུངས་པ་སྤྱི་བོས་ལེན་ཅིང་སླན་ཆད་སྡོམ་ལགས་སོ། །རྟེན་གྱིས་སྨྲས་པ། འདི་སྡིག་པ་ཟད་པར་བྱེད་པའི་ཐབས་ཡིན་ནོ། །འཆགས་པ་པོས་སྨྲས་པ། དེ་ནི་ལེགས་ལགས་སོ་ཞེས་བརྗོད་ལ་ཕྱག་བྱ་བའམ། གཞོན་པ་ཡིན་ན་ཕྱག་མི་དགོས་ཏེ་ལྡང་བར་བྱའོ། །བཞི་པ་སོར་ཆུད་པའི་སྟོབས་ནི། ཐབས་དེ་ལྟ་བུས་བདག་གི་སྡིག་པ་ཐམས་ཅད་དག་གོ་སྙམ་དུ་དགའ་བ་བསྒོམ་པ་ཡིན་ནོ། །འདིས་ནི་ཉེས་པ་ཕྲ་མོ་ཐམས་ཅད་སོར་ཆུད་པར་འགྱུར་བ་ཡིན་ནོ། །རང་གི་བློས་ཕྱེ་སྟེ་ཉེས་པ་ཅུང་ཟད་ལྕི་བར་རྟོགས་ན་བཤགས་པ་སྔ་མའི་སྟེང་དུ་གཉིས་པ་དམ་ཚིག་རྡོ་རྗེ་བསྙེན་སྒྲུབ་ཡན་ལག་བཞིའི་སྒོ་ནས་སྡིག་པ་བཤགས་པ་ནི། རང་ཡི་དམ་གྱི་ལྷར་གསལ་བའི་སྤྱི་བོར་པདྨ་དང་ཟླ་བའི་དཀྱིལ་འཁོར་གྱི་སྟེང་དུ་ཁྃ་ལས་རལ་གྲི་ཁྃ་གིས་མཚན་པ་སྤྲོས་ རྗེ་བཙུན་གྲགས་པའི་གསུང་རབ་དཔེ་བསྡུར་མ་པོད་གཉིས་པ། མེས་པོའི་ཤུལ་བཞག་ལས། ས་སྐྱ་བཀའ་འབུམ། PAGE 340PAGE 339