བདེ་མཆོག་ནག་པོ་པའི་ལུགས་ཀྱི་བླ་མ་བརྒྱུད་པའི་ལོ་རྒྱུས་བཞུགས་སོ། །

༄༅། །ཨོཾ་སྭ་སྟི་སིངྔྷཾ། བླ་མ་དམ་པའི་ཞབས་ལ་གུས་པས་ཕྱག་འཚལ་ལོ།། སློབ་དཔོན་བརྟུལ་ཞུགས་སྤྱོད་པ་བས་མཛད་པའི་དཀྱིལ་འཁོར་གྱི་ཆོ་ག་འདིར། རྩ་བའི་རྒྱུད་དང་བཤད་པའི་རྒྱུད་གཉིས་ལས། བཤད་པའི་རྒྱུད་ལ་བརྟེན། བཤད་རྒྱུད་ལྔ་ལས། རྡོ་རྗེ་སློབ་དཔོན་གྱི་ལས་གཙོ་བོར་སྟོན་པ་ཧེ་རུ་ཀ་མངོན་འབྱུང་གི་རྒྱུད་ལ་བརྟེན་ཏེ། དེའི་ལེའུ་བཅུ་བཞི་པ་ནས་སའི་ཆོ་ག་བསྟན། བཅོ་ལྔ་པ་ནས་ཚོགས་དང་དབང་བསྟན། བཅུ་དྲུག་པ་ནས་དམ་ཚིག་དང་སྡོམ་པ་བསྟན་ཏེ། དེ་དག་ལ་བརྟེན་ནས་མཛད་དོ། །དེ་ཡང་སློབ་དཔོན་ཀརྞ་པ་ཞེས་བྱ་བ། ཡུལ་ལྷོ་ཕྱོགས་ཀརྞ་ཌའི་རྒྱལ་ཁམས་སུ་སྐྱེས་པས་ཀརྞ་པ་ཞེས་ཟེར། ཡང་ཀརྞ་ཞེས་པ་རྣ་བ་ལ་ཟེར་ཏེ། སྙན་རིང་བས་ཀྱང་ཀརྞ་པ་ཞེས་ཟེར། སྐུ་མདོག་ནག་པས་ཀྲྀཥྞ་པ་ཞེས་གྲགས་སོ། །འདིའི་སློབ་དཔོན་ཤྲཱི་ཛཱ་ལནྡྷ་ར་པ་ཞེས་བྱ་བ་ཡུལ་ཛཱ་ལནྡྷ་རར་ཙཀྲ་སཾ་བ་རའི་གྲུབ་པ་བརྙེས་པ་དེ་ཡིན་ཏེ། དེའི་གདམས་ངག་ལ་བརྟེན་ནས་སྒྲུབ་པ་མཛད་ནས། ནུས་པ་ཅུང་ཟད་བརྙེས་ནས། འཁོར་རྣལ་འབྱོར་ཕོ་མོ་མང་པོས་བསྐོར་ནས་བཞུགས་པ་ལ། སྤྱོད་པ་བྱ་སྙམ་ནས་སློབ་དཔོན་ལ་ཞུས་པས། སློབ་དཔོན་ན་རེ་སྤྱོད་པ་ལ་ནུས་པ་ཐོབ་དགོས་ན ༑ ཁྱོད་ལ་ནུས་པ་ཡོད་དམ་གསུང་བ་ལ། ང་ལ་ནུས་པ་ཡོད་གསུང༌། འོ་ན་སྟོན་དང་གསུངས་པས། དང་པོར་ཀྲྀཥྞ་པས་རི་དྭགས་ཀྲྀཥྞ་སཱ་རི་ལ་དགུག་པའི་ལྟ་སྟངས་མཛད་པས་མདུན་དུ་ཁུགས། སྟག་ལ་རེངས་པའི་ལྟ་སྟངས་བྱས་པས་རེངས། མ་ཧེ་ལ་དབང་གི་ལྟ་སྟངས་མཛད་པས་མདུན་དུ་འོངས་ནས་སྤྱི་བོས་བཏུད། ཤིང་ལྗོན་པའི་ཡལ་ག་ལ་མེ་ཏོག་ཡོད་པ་ལ་ལྟུང་བའི་ལྟ་སྟངས་མཛད་པས་ལྷུང་ནུས་པ་ལ། བླ་མའི་ཞལ་ནས ༑ དེ་ནི་ཚར་གཅད་པ་བྱ་བ་རྣམ་པར་ཤེས་པའི་ལས་ཡིན་གྱིས། ད་ཡེ་ཤེས་ཀྱི་ལས་རྗེས་སུ་གཟུང་བ་བྱ་བ་དགོས་པས་དེ་རྣམས་ཁྲོལ་ཅིག་གསུང་བ་ལ། དགྲོལ་བར་མ་ནུས་སོ། །དེར་བླ་མའི་ཞལ་ལས་སྤྱོད་པ་བྱེད་པའི་དུས་བྱ་བ་རྣམ་ཤེས་དང་ཡེ་ཤེས་ཀྱི་རླུང་ཆ་མཉམ་པས་ཚར་གཅད་པ་དང༌།

རྗེས་སུ་གཟུང་བ་གཉིས་ཀ་ནུས་པའི་དུས་སུ་བྱེད་པ་ལ། ཁྱོད་ཀྱིས་རྗེས་སུ་གཟུང་མི་ནུས་པར་འདུག་པས། ད་དུང་སྤྱོད་པའི་དུས་ལ་མ་བབ་བོ་གསུངས་ནས། དུད་འགྲོ་དེ་རྣམས་སློབ་དཔོན་གྱིས་བཀྲོལ་ནས་བཏང་ངོ༌། །དེ་ལྟར་སློབ་དཔོན་གྱིས་མ་གནང་བཞིན་དུ་སྤྱོད་པ་བྱེད་དོ་ཞེས་ང་རྒྱལ་སྐྱེས་པ་ལས། སློབ་དཔོན་ན་རེ། དེ་ཝཱི་ཀོ་ཊ་སྟེ་ལྷ་མོའི་མཁར་དུ་མ་འགྲོ ། མཁའ་འགྲོས་བར་ཆད་བྱེད་དོ་གསུང༌། དེ་ནས་ཀྲྀཥྞ་པ་འཁོར་དང་བཅས་པས་ཤར་ཕྱོགས་བྷཾ་ག་ལ་རུ་བྱོན་ནས་ཆུ་ཁ་ཞིག་ཏུ་བཞུགས་པ་ན། མཛེ་མོ་ཞིག་ང་སྒྲོལ་ཟེར་བ་ལ ༑ འདི་ཁུར་ན་མཛེ་འགོས་པས་དངོས་གྲུབ་ཚེ་གཅིག་གིས་བསྒྲུབ་པའི་བར་ཆད་དུ་འགྲོ་སྙམ་ནས་མ་བསྒྲལ་ལོ། །འཁོར་ཀུ་ས་ལི་པ་ཞིག་གིས་བསྒྲལ་བས། ཀུ་ས་ལི་པ་དེ་ཧེ་རུ་ཀར་བྱས། མཛེ་མོ་དེ་རྣལ་འབྱོར་མར་བྱས་ཏེ་མཁའ་སྤྱོད་དུ་སོང་ངོ༌། །དེ་ནས་ཕར་ཕྱིན་པས་ཞིང་རྨོད་པ་ཞིག་དང་ཕྲད་པས། རྨོད་པ་དེས་ཐུག་ཆང་ས་འོག་ཏུ་སྦས་ནས་འདུག་པ་ལ་བསླངས་པས་མ་སྟེར། མ་ཟད་ན་རྡོ་ཞིག་གི་བར་ནས་ཆུ་བག་ཙམ་འཛག་པ་ཞིག་འདུག་པ་ལ་འཐུངས་ཟེར། དེས་ང་མི་ངོམས་བྱས་པས། འཐུང་ནུས་པར་གྱིས་ཤིག་ངོམས་པར་བྱའི་ཟེར། དེར་སློབ་དཔོན་གྱིས་འཐུངས་པས་ཆུ་ཟད་པར་མ་གྱུར་ཏོ། །དེར་ཆང་མ་བྱིན་པ་ལ་གླང་ལ་སྡིགས་མཛུབ་བསྟན་པས་གླང་དེ་ཤི་བ་ལ། རྨོད་པ་དེ་ན་རེ་ཁྱེད་ནང་པ་སངས་རྒྱས་པའི་རྣལ་འབྱོར་པར་འདུག་པས། ད་འདི་རྗེས་སུ་གཟུང་དགོས་ཀྱིས་གསོས་ཤིག་ཟེར་བ་ལ་གསོ་བར་མ་ནུས་སོ། །དེར་རྨོད་པ་དེ་རང་གིས་གསོས་ཏེ་སློབ་དཔོན་སྐྱེངས་པར་གྱུར་ཏོ། །ཡང་དེ་ནས་ཕར་ཕྱིན་པ་དང་སྐྱེད་མོས་ཚལ་ཞིག་ན། ན་ཆུང་གཞོན་ནུ་ཞིག་འདུག་པ་ལ་ཤིང་ཐོག་སྐྱུར་མོ་འཛམ་བུ་ཞེས་བྱ་བ་ཆུ་འབྱུང་བ་ཞིག་ཡོད་པ་བསླངས་པས། ཁྱོད་རང་ནུས་པ་དང་ལྡན་པར་རློམ་པ་ཞིག་འདུག་པ། ནུས་པས་ལོངས་ཟེར། དེར་སློབ་དཔོན་གྱིས་ཤིང་ཐོག་ལྟུང་བའི་ལྟ་སྟངས་བྱས་པས་མར་ལྷུང་གིན་བྱུང་བ་ལ།

མོས་མིག་གི་རྗེས་མ་བཏེག་བྱས་པ་ཙམ་གྱིས་སླར་ཡང་འབྱར་ཞིང་སོང་སྟེ་སློབ་དཔོན་སྐྱེངས་སོ། །ཡང་ཕར་ཕྱིན་པ་ན་ལྷ་ཁང་ཞིག་ན་མི་ཞིག་བརྒྱད་སྟོང་པ་ཞིག་ཀློག་གིན་འདུག་པ་ལ། ཁྱོད་པཎྜི་ཏའམ་རྣལ་འབྱོར་པའམ། རབ་ཏུ་བྱུང་བའམ་ཅིས་གནས་བྱས་པས། དེ་ན་རེ། རྣལ་འབྱོར་པའི་ཆ་ལུགས་ཀྱིས་གནས་སོ་ཟེར་བ་ལ། སློབ་དཔོན་གྱིས་འོ་ན་ཁྱོད་རྣལ་འབྱོར་བ་ཀློག་བྱེད་ཨང་གསུངས་པས། འོ་ན་ཁྱོད་ཀྱིས་ཀློགས་དང་ཟེར། བཀླགས་པས་མ་ཤེས་ཏེ་སློབ་དཔོན་ཕམ་མོ། །དེ་ནས་སློབ་དཔོན་གྱིས་ཤར་ཕྱོགས་བྷཾ་ག་ལར་རྒྱལ་པོ་ཤི་རི་སུ་ཙནྡྲ་དང༌། བློན་པོ་ཀུ་ཤ་ལ་ནཱ་ཐའི་གྲོང་དང་ཉེ་བར་བྱོན་པ་ན། རྒྱལ་པོ་མུ་སྟེགས་པ་ཡིན། བློན་པོ་སངས་རྒྱས་པ་ཡིན་པས། བློན་པོས་སློབ་དཔོན་ཀརྞ་པ་གྲོང་དུ་བྱོན་པ་ཐོས་ནས། བསུ་རུ་ཕྱིན་པས། སློབ་དཔོན་ན་རེ་ཁྱོད་ང་ལ་བསུ་བ་དང་བསྙེན་བཀུར་བྱེད་པ་འདི་ཅི་དོན་དུ་གཉེར་བྱས་པས། གཞན་ཅི་ཡང་དོན་དུ་གཉེར་རྒྱུ་མེད་ལྷ་ཁང་ཞིག་ན་ལོ་ཀི་ཤྭ་རིའི་སྐུ་ཞིག་ཏིར་ཏི་ཀ་དང་མཐུན་པར་བྱས་ཡོད་པས་དེ་ལ་རབ་གནས་ཞིག་ཞུའོ་ཟེར། བྱ་གསུང་ནའང་ཡུན་རིང་པོ་བྱེད་དུ་མ་འདོད། ལན་ཅིག་གི་ཚེ་དེ་རིང་བྱའོ་གསུང༌། འོ་ན་རབ་གནས་ལ་འཚོག་ཆོས་བསྒྲུབ་བོ་ཞུས་པས། ཅི་ཡང་མི་དགོས་གསུངས་ནས་མེ་ཏོག་ཞིག་སྐུའི་སྤྱི་བོར་བཞག་སྟེ། སུ་པྲ་ཏིཥྛ་བཛྲ་ཧོཿཔྲ་ཏི་ཞེས་གསུངས་ནས་རབ་གནས་ཟིན་ནོ་གསུངས་པས།བློན་པོ་ཡིད་མ་ཆེས་སོ།། དེར་སློབ་དཔོན་གྱིས་སྐུའི་སྤྱི་བོའི་མེ་ཏོག་བསྡུས་ནས། སྐུ་དེ་སློབ་དཔོན་གང་འགྲོ་བའི་ཕྱི་ལ་ཁྲིད་པས། ད་གཟོད་བློན་པོ་ཡིད་ཆེས་ནས། ད་བདག་ཡིད་ཆེས་པས་བཞག་པར་ཞུ་ཞེས་ཞུ་ཕུལ་བས། ཡང་མེ་ཏོག་སྐུའི་སྤྱི་བོར་བཞག་ནས། སུ་པྲ་ཏིཥྛ་བཛྲ་ཞེས་གསུངས་པས་དེ་རང་དུ་བཞུགས་ཏེ་མི་མང་པོས་ནང་དུ་གདན་དྲངས་ཀྱང་མ་འདྲོངས་པར། དེ་ཉིད་དུ་ལྷ་ཁང་ཞིག་བརྩིགས་སོ། །སྔར་གྱི་ལྷ་ཁང་གི་སྐུའི་ཤུལ་དུ་མཆོད་རྟེན་ཞིག་བཞེངས་སོ།

།དེ་ནས་སློབ་དཔོན་ལ་ནང་པའི་རས་བྲིས་ཤིག་མཛད་པར་ཞུས་པས་གནང་ནས། སློབ་དཔོན། བློན་པོ། འབྲི་མཁན་དང༌། གསུམ་ལས་གཞན་ལ་གསང་སྟེ། རྒྱལ་པོའི་ལྷ་འཇིགས་བྱེད་དང༌། དུས་མཚན་གདན་དུ་བཏིང་བ་ཞིག་བྲིས་པ་ལས། གཅིག་ནས་གཅིག་ཏུ་གཏམ་འཛགས་ཏེ་རྒྱལ་པོ་བློན་པོ་གཞན་ལས་ཐོས་པས། བློན་པོ་འདི་ངའི་སྙིང་དང་འདྲ་བས་འདི་མི་བདེན་མི་སྲིད་ཟེར་རོ།། དེ་ལྟར་ཟེར་ཀྱང་ཡང་ཡང་གྲགས་པས་རྒྱལ་པོའང་ཐེ་ཚོམ་དུ་གྱུར་འདུག་པ་ལ། བློན་པོ་གྲོགས་ཤིག་གིས་ཐང་སྐུ་འདི་སྤོངས་ཁྱོད་རང་འཁོར་དང་བཅས་པ་ལ་རྒྱལ་པོས་ཆད་པ་ཆེན་པོ་གཅོད་པར་འདུག་གོ་ཟེར། དེ་ལྟར་བྱའོ་ཟེར་ཏེ་རས་མང་པོས་གྲིལ་རྒྱས་བཏབ་ནས་ལྷོ་ཕྱོགས་ན་ཕར་བསྐུར་བཏང་བས། རྒྱལ་པོའི་ཁབ་ཀྱི་ཕྱོགས་བཞི་ན་སྒོ་བ་བཞི་ཡོད་པའི་སྒོ་བ་ཀུན་ན་རེ་འདི་ཙམ་དུ་ངོ་མཚར་བའི་རྒྱས་འདེབས་པ་ཅི་ཡོད་ཟེར་ནས་གཡེངས་པས་བྲིས་སྐུ་དེ་འབྱུང་བ་རྒྱལ་མཚན་གྱི་རྩེ་མོ་ལ་བཏགས་ཏེ། རྒྱལ་པོའི་ཕོ་བྲང་དུ་ཁྱེར་བས། རྒྱལ་པོའི་འཁོར་ཐམས་ཅད་ན་རེ་འདི་སྲོག་དང་ཕྲལ་ལ་ནོར་ཐམས་ཅད་བླང་ངོ་ཞེས་ཟེར་བ་ལ། བྱ་བ་ཐམས་ཅད་བརྟགས་ནས་བྱེད་པས། གཅིག་ཏུ་ཆད་པས་མི་གཅོད་ཀྱིས་འུ་རང་ཡང་བདེ་མཆོག་གདན་དུ་བཏིང་བའི་འཇིགས་བྱེད་དང་དུས་མཚན་མ་བྲིས་ལ། བདེན་པའི་བྱིན་རླབས་འགྲན་ནོ་ཟེར་ནས། མུ་སྟེགས་ཀྱི་རྡེའུ་ལའི་ནང་དུ་བཅུག་ནས་ཁྱེད་རང་གི་ལྷ་ཡང་མཆོད་ཅིག ངེད་ཀྱི་ལྷ་ཡང་འཆད་དོ་ཟེར་ནས་ཞག་བདུན་ན་ཆོ་འབྱེད་པ་ལ། བློན་པོ་ཀུ་ཤ་ལ་ནཱ་ཐས། སློབ་དཔོན་ལ་ད་ནི་ཞག་བདུན་ན་ཆོ་འབྱེད་པས་ནུས་པ་བསྟན་འཚལ་ལོ་བྱས་པས། ནུས་པ་བསྟན་ནོ་གསུང༌། དེ་ནས་ནམ་ཕྱེད་ན་ཏིར་ཏི་ཀའི་མཚན་མ་འཛིན་པའི་མི་སྔོན་པོ་ཐོད་པ་ཅན་ཞིག་བྱུང་ནས་ངས་ཚོགས་དཔོན་བྱའོ་ཟེར་བ་ལ། སློབ་དཔོན་གྱིས་ཁྱེད་ཀྱིས་ཚོགས་དཔོན་མི་བྱེད་དོ་བྱས་པས། ཧེ་རུ་ཀར་བྱས་ཏེ་ནམ་མཁའ་ལ་འཕུར་ནས་སོང་ ༑ བདག་རྗེས་སུ་གཟུང་དུ་གསོལ་བྱས་པས་ཧེ་རུ་ཀའི་ཞལ་ནས་མཛེ་མོ་དེ་ཡང་མཛེ་མོ་མ་ཡིན་ཏེ་རྡོ་རྗེ་ཕག་མོའི་རྣམ་འཕྲུལ་ཡིན་ལ་སོགས་པའི་སྒོ་ནས་ཁྱོད་ལ་ཚེ་འདི་ལ་ཕྱག་རྒྱ་ཆེན་པོ་འགྲུབ་པའི་སྐལ་བ་མི་འདུག་པས་གཞུང་དྲུག་རྩོམ་ཤིག

བར་དོར་མཆོག་གི་དངོས་གྲུབ་ཐོབ་བོ་ཞེས་གནང་བ་བྱིན་ཞིང་ལུང་བསྟན་ནས། གཞུང་དྲུག་མཛད་དེ་བཞི་ཐུན་མོང་མ་ཡིན་པ། གཉིས་ཐུན་མོང་པའོ། །དེ་ནས་སློབ་དཔོན་གྱིས ༑ ཁྱོད་ཀྱི་ཞབས་ཀྱི་ལྗིད་ཀྱིས་མནན་ན་འོག་གི་རླུང་ཡང་འཇིག་འགྱུར་ལ་སོགས་པས་བསྟོད་པ་མཛད་གསུང༌། དེ་ནས་བློན་པོ་ན་རེ། འོ་སྐོལ་གྱི་ལྷ་འཇིག་རྟེན་པའི་ཞབས་ཀྱི་འོག་ན་ཡོད་ན་བྱས་པས། སློབ་དཔོན་ན་རེ། བཅོམ་ལྡན་འདས་རྣམ་པ་ཐམས་ཅད་དུ་འཇིག་རྟེན་པས་བརྫི་བར་མི་ནུས་ཀྱིས་གསུང་ངོ༌། །དེ་ནས་ཞག་བདུན་ན་བལྟས་པས་འཇིགས་བྱེད་དང་དུས་མཚན་མནན་པའི་བཅོམ་ལྡན་འདས་འོད་དང་བཅས་པར་སོང་འདུག་པ་མཐོང་བས་ཐམས་ཅད་ངོ་མཚར་དུ་གྱུར་ཏེ། སློབ་དཔོན་རྒྱལ་པོའི་ཕོ་བྲང་དུ་སྤྱན་དྲངས་ནས་དབང་བསྐུར་བ་ནོད་དེ། རྫས་ལ་སོགས་པ་མང་དུ་ཕུལ་ནས། རྒྱལ་པོའི་མངའ་འོག་བྷཾ་ག་ལ་ཙམ་སངས་རྒྱས་པའི་བསྟན་པ་ལ་བཀོད་དོ་གསུང༌། དེ་ནས་སློབ་དཔོན་གྱིས་གཞུང་དྲུག་པོ་བརྩམས་གསུང་ངོ༌། །དེ་ནས་ཛཱ་ལནྡྷ་རར་དགོན་པ་བྱེད་གསུང་བ་ལ་བསྙུང་བས་ཐེབས་ནས། གཡོག་པོ་རྣམས་གནས་ཉི་ཤུ་རྩ་བཞིར་སྨན་ལེན་དུ་བཏང་སྟེ། བླ་མའི་བཀའ་བཅག་པ་ལ་བཤགས་པ་བྱ་དགོས་གསུང༌། དེ་རྣམས་ཀྱི་མེ་ཏོག་དང་སྨན་བླངས་འོངས་པའི་ལམ་ཀ་ན། ཁྲུས་ཀྱི་རྫིང་བུ་ཡོད་པ་ན་བུད་མེད་མང་པོ་ཁྲུས་བྱེད་ཀྱིན་འདུག ཁྱེད་ཀྱང་ཁྲུས་གྱིས་ཟེར་བ་ལ། ལོང་མེད་ཨཱ་ཙརྱ་ན་བས་ངེད་རིངས་བྱས་པས། སློབ་དཔོན་དྭངས་ཡོད་ཟེར། དེར་ཁྲུས་བྱེད་ཅིང་བསྡད་པས་སྨན་རྣམས་བུད་མེད་ཀྱིས་ཁྱེར་ནས། བུད་མེད་རྣམས་གར་སོང་ཆ་མེད། དེར་ཁྱིམ་དུ་ཕྱིན་ཙ་ན་སློབ་དཔོན་མ་དྭངས་པར་འདུག ལོ་རྒྱུས་བསྙད་པས་ང་ལ་བླ་མའི་བཀའ་བཅག་པའི་ཉེས་པས་མཁའ་འགྲོའི་བར་ཆད་བྱུང་བ་ཡིན་ཏེ་འོང༌། ད་ཚེ་འདི་ལ་ཕྱག་རྒྱ་ཆེན་པོ་ཐོབ་པའི་སྐལ་པ་མེད་པས། བར་དོར་རྟེན་འདི་ལ་ཞུགས་ནས་ཕྱག་རྒྱའི་དངོས་གྲུབ་མངོན་དུ་བྱེད་པས་ངའི་ལུས་འདི་ཞག་བདུན་དུ་མ་སྲེགས་ཤིག་གསུངས་ནས་སྐུ་ནོངས་སོ།

།དེ་ནས་ཞག་བདུན་དུ་གསང་ཐུབ་ཏུ་རེ་བ་ལ་ལྔ་ན་རྒྱལ་པོའི་རྩིས་པས་ཚོར་ནས། ཡུལ་ཕྱོགས་ན་རོ་ཡོད་པས་ཡུལ་པ་ཐམས་ཅད་འཚོགས་ཤིག་ཅེས་དིང་དིང་དུ་གྲགས་ནས་བསྲེགས་པས་གདུགས་དང་རྒྱལ་མཚན་དང༌། མེ་ཏོག་གི་ཆར་ལ་སོགས་པ་ལུས་མི་སྣང་བའི་མཆོད་རྫས་དུ་མ་དང༌། ཌ་མ་རུ་དང༌། ཏིང་ཏིང་ཤག་ལ་སོགས་པ་བཀྲོལ་མཁན་མེད་པའི་རོལ་མོ་དུ་མ་དང༌། ལྷའི་བདུག་སྤོས་དྲི་ཞིམ་རྒྱ་ཆེར་བྱུང་ངོ༌། །ལོ་རྒྱུས་ཁ་ཅིག་ལས་ནི། གྲོངས་ནས་ཞག་བདུན་ན་གདུགས་དང་ཌ་མ་རུའི་སྒྲ་དང་བཅས་ཏེ་རྟེན་ལ་འཇུག་ཏུ་བྱུང་ཞེས་གྲག་གོ། དེ་ནས་གཞན་དུ་སྐུ་འཁྲུངས་པ་ན་ཡང༌། བླ་མས་མ་གནང་བཞིན་སྤྱོད་པ་མཛད་པ་དང་ ༑ མཁའ་འགྲོ་མའི་བར་ཆད་ཀྱིས་སྐུ་འགྱུར་བ་ལ་སོགས་པ་དྲན་ཏེ། ད་ནི་སྤྱོད་པའི་དུས་ལ་བབ་པ་ན་ལུས་ལ་རུས་པའི་རྒྱན་ཆས་སུ་ཤོག་ཅིག་ཅེས་སྨོན་ལམ་བཏབ་ནས་རྡོ་རྗེ་ཐེག་པའི་སྒྲུབ་པ་མཛད་པས་དུས་ལ་བབ་པ་ན་རྒྱན་རང་ཆས་སུ་བྱུང་ནས་སྤྱོད་པ་མཛད་དེ་སངས་རྒྱས་སོ། །ཞེས་གྲགས་ལ། ཁ་ཅིག་ནི་བར་དོ་ཉིད་དུ་མྱ་ངན་ལས་འདས་སོ་ཞེས་གསུངས་ཏེ་ཧེ་རུ་ཀའི་ལུང་དང་ཡང་དེ་མཐུན་ནོ། །དེ་ལྟ་བུའི་སློན་དཔོན་ཁྱད་པར་ཅན་དེས་ཧེ་རུ་ཀས་གནང་བ་བྱིན་ནས་བརྩམས་སོ། །གནང་བ་ཇི་ལྟར་ཐོབ་ཅེ་ན། དུར་ཁྲོད་ན་ཚོགས་འཁོར་བྱེད་པའི་དུས་སུ་ཏིར་ཏི་ཀའི་རྣལ་འབྱོར་པའི་ཆ་བྱེད་དུ་བྱོན་པའི་ཚེ། སློབ་དཔོན་ལ་ཚིགས་སུ་བཅད་པས་གསུངས་པ། མཛེ་མོ་དེ་ཡང་མཛེ་མོ་མ་ཡིན་རྡོ་རྗེ་ཕག་མོའི་རྣམ་འཕྲུལ་ཡིན། །ཞིང་རྨོད་དེ་ཡང་ཞིང་རྨོད་མ་ཡིན་ཧེ་རུ་ཀ་ཡི་རྣམ་འཕྲུལ་ལོ། །མཛེས་ལྡན་དེ་ཡང་བུ་མོ་མ་ཡིན་རྡོ་རྗེ་ཕག་མོའི་རྣམ་འཕྲུལ་ཡིན། །ཀློག་མཁན་དེ་ཡང་ཀློག་མཁན་མ་ཡིན་ཧེ་རུ་ཀ་ཡི་རྣམ་འཕྲུལ་ལ།ོ། འདི་རུ་མཆོག་མིན་དངོས་གྲུབ་གཞན་འགྲུབ་གཞུང་རྣམས་རྩོམས་ཤིག་བར་དོར་ཡང་ནི་སངས་རྒྱས་འགྱུར། །ཞེས་གསུངས་པ་ལ་སློབ་དཔོན་གྱིས། ཁྱོད་ཀྱི་ཞབས་ཀྱི་ལྗིད་ཀྱིས་མནན་ན་འོག་གི་རླུང་ཡང་འཇིག་འགྱུར་ཞེས་ཏེ་ཐུགས་རྗེས་ཞབས་གཡོན་སྐུམ་པར་མཛད།

ཁྱོད་ཀྱི་ཕྱག་རྣམས་དྲང་པོར་བསྲང་ན་ཕྱོགས་སྐྱོང་རྣམས་ཀྱང་སྐྲག་འགྱུར་ཞེས་ཏེ་བྱམས་པས་ཕྱག་རྣམས་སྐུམ་པར་མཛད། །དབུ་ཡི་གཙུག་ཏོར་དྲང་པོར་བསྲང་ན་ཚངས་པའི་འཇིག་རྟེན་འཇིག་འགྱུར་ཞེས་ཏེ་ཐུགས་རྗེས་ཅུང་ཟད་ཡོ་བར་གནས ༑ ༑ རྗེ་བཙུན་ཁྱོད་ཀྱི་སྐུ་ཡི་གར་ནི་དགོས་པ་དང་ལྡན་མཐོང་བས་དད་དེ་མཆོག་ཏུ་གུས་པས་ཁྱོད་ལ་བསྟོད། །སྲིད་པ་གསུམ་འབར་སྐུ་ནི་རྗེས་ཆགས་དུལ་བར་ལྡན།། འོད་ཟེར་སྔོན་པོ་སྟོང་འབར་ཉི་མ་བརྒྱ་སྟོང་ལྡན། །རྣམ་མང་སྐུ་དང་ཆ་ལུགས་རྗེས་ཆགས་སེམས་དཔའ་ལྡན། །ཧེ་རུ་ཀ་དཔལ་དེ་དང་སྔགས་པས་ལྷན་ཅིག་གར་བྱེད་ཤོག ༑ ཅེས་བསྟོད་ཅིང་སྨོན་ལམ་བཏབ་པས། ཧེ་རུ་ཀའི་ཞལ་ནས། ཧ་ཧ་ཧ། ཧོ་ཧོ་ཞེས་གསུངས་ནས་མི་སྣང་བར་གཤེགས་སོ། །དེ་ལྟ་བུའི་སློབ་དཔོན་བརྟུལ་ཞུགས་ནག་པོ་སྤྱོད་པ་པའི་བཞེད་པས། དཔའ་འཁོར་ལོ་བདེ་མཆོག་གི་རྩ་བ་དང་བཤད་པའི་རྒྱུད་རྣམས་ཀྱི་དོན་མཐའ་དག་བསྡུ་ན་གསུམ་དུ་འདུས་པར་བཞེད་དེ། སྦྱིན་བྱ་དབང་བཞི་བྱིན་པའི་གང་ཟག་ལ། བསླབ་བྱ་རིམ་པ་གཉིས་ལ་བསླབས་ནས་གྲོགས་སྤྱོད་པ་གསུམ་མམ་བཞིས་མཚམས་སྦྱར་བས། འབྲས་བུ་སྐུ་གསུམ་ཡེ་ཤེས་ལྔའི་བདག་ཉིད་འགྲུབ་པའོ། །དེ་ལ་ཐོག་མར་དབང་རྣམ་པ་བཞིས་སློབ་མའི་རྒྱུད་ཡོངས་སུ་སྨིན་པར་བྱ་བའི་ཕྱིར། རྩ་བའི་རྒྱུད་བདེ་མཆོག་ཉུང་ངུ་དང༌། བཤད་པའི་རྒྱུད་ཧེ་རུ་ཀ་མངོན་བྱུང་དང༌། རྡོ་རྗེ་མཁའ་འགྲོ་དང༌། བླ་མའི་མན་ངག་ལ་བརྟེན་ནས་དང་པོར་དཀྱིལ་འཁོར་གྱི་ཆོ་ག་མཛད་དོ། །དེ་ནས་བསླབ་བྱ་རིམ་པ་གཉིས་ལ་སློབ་པ་ལ་ཐོག་མར་བསྐྱེད་པའི་རིམ་པའི་དབང་དུ་བྱས་ཏེ། ལྷ་མ་གྲུབ་པ་གྲུབ་པར་བྱེད་པ་ནི། རྩ་རྒྱུད་དང་ཨ་བྷི་ངྷ་ན་དང༌། རྡོ་རྗེ་མཁའ་འགྲོ་ལ་བརྟེན་ནས། ནག་པོ་མངོན་རྟོགས་མཛད་ཅིང༌། དེ་ཡང་ཏིང་ངེ་འཛིན་གསུམ་མམ་བསྙེན་སྒྲུབ་བཞིས་བསྡུས་པ་ཡིན་ལ། སྔགས་མ་གྲུབ་པ་གྲུབ་པར་བྱེད་པ་ནི་རིན་ཆེན་བཞི་ཡིན་ལ། དེ་སྒྲུབ་པའི་བར་ཆད་སེལ་བ་ནི་སུམ་བྷ་ནིའོ།

།ཐུན་མོང་གི་དངོས་གྲུབ་ལ་དགོངས་ནས་གྲུབ་པའི་འབྲས་བུ་མྱུར་དུ་འབྱིན་པའི་ཐབས་སྦྱིན་སྲེག་ནི། རྩ་རྒྱུད་དང༌། སཾ་པུ་ཊ་དང༌། རྡོ་རྗེ་མཁའ་འགྲོ་ལ་བརྟེན་ནས་མཛད་དོ། །གཉིས་པ་རྫོགས་རིམ་གྱི་དབང་དུ་བྱས་ནས་གཞུང་གསུམ་དུ་འབྱུང་བའི་རྒྱུ་མཚན་ནི། དང་པོ་རྣལ་འབྱོར་ཆེན་པོའི་ཐབས་ཀྱི་རྒྱུད་གསང་བ་འདུས་པ་དང༌། ཤེས་རབ་ཀྱི་རྒྱུད་འཁོར་ལོ་བདེ་མཆོག་གཉིས་གླེང་གཞི་བརྗོད་བྱེད་ཀྱི་སྒྲ་དང་ཡི་གེ་ཐ་དད་ཀྱང༌། བརྗོད་བྱའི་དོན་གཅིག་པར་བསྟན་པའི་ཕྱིར། དེ་གཉིས་ཀྱི་གླེང་གཞི་ལ་བརྟེན་ནས་གསང་བའི་དེ་ཉིད་རབ་ཏུ་གསལ་བ་མཛད་དོ།། རྣལ་འབྱོར་མའི་རྒྱུད་ཉིད་ལ་ཡང༌། སྙིང་པོ་ཀྱེའི་རྡོ་རྗེ་དང༌། འཁོར་ལོ་བདེ་མཆོག་ལ་སོགས་པ་རྗོད་བྱེད་ཀྱི་སྒྲ་ཐ་དད་ཀྱང༌། བརྗོད་བྱའི་དོན་གཅིག་པར་བསྟན་པའི་ཕྱིར་འཁོར་ལོ་སྡོམ་པའི་རྩ་བ་དང་བཤད་པའི་རྒྱུད་རྣམས་དང༌། ཀྱེའི་རྡོ་རྗེའི་རྒྱུད་གསུམ་རྡོ་རྗེ་གདན་བཞི་ལ་སོགས་པ་ལ་བརྟེན་ནས་ཨོ་ལ་པ་ཏི་མཛད་དོ། །འཁོར་ལོ་སྡོམ་པ་ཉིད་ལ་ཡང་བརྗོད་པར་བྱ་བའི་དོན་དེ་རིམ་པ་བཞི་ལས་མེད་དོ། །ཞེས་བསྟན་པའི་ཕྱིར་རྩ་རྒྱུད་དང༌། སཾ་པུ་ཊའི་བརྟག་པ་དྲུག་པ་ལ་སོགས་པ་ལ་བརྟེན་ནས། དཔྱིད་ཀྱི་ཐིག་ལེ་མཛད་དོ། །གྲོགས་སྤྱོད་པ་གསུམ་མམ་བཞི་དང༌། འབྲས་བུ་རྣམ་པ་གཉིས་ནི་གཞུང་དྲུག་པོ་དེ་དག་གིས་གསེབ་ཚགས་ནས་སྟོན་པ་ཡིན་གསུང་ངོ༌།། 

།། ( ¡¶ ཞ ¡· + ༄༅། །སློབ་དཔོན་ལོ་ཙཱའི་ཞལ་ནས། ནཱ་རོ་པ་ཡན་ཆད་བརྒྱུད་པ་འདི་ཡིན། ཤྲཱི་ཡ་ན་ཕིང་གུ་ཞིབ་པར་མི་གསུང༌། ངས་རྒྱ་གར་ཕྱག་ན་ལ་དྲིས་པས་སློབ་མ་ལ་བཤད་པ་འདི། རྡཽ་རྗེ་འཆང༌། ཕྱག་ན་རྡོ་རྗེ། ས་ར་ཧ། ཀླུ་སྒྲུབ། ཤ་བ་རི་པ། ལཱུ་ཧི་པ། དྷ་རི་ཀ་པ། དྲིལ་བུ་པ། རུསྦལ་ཞབས། ཛནྡྷ་རི་པ། ནག་པོ་པ། དེའི་སློབ་མ་གུ་ཧྱ་པ༑ རྒྱལ་པོ་རོལ་པའི་ཟླ་བ། བློན་པོ་དགེའི་མགོན་པོ་གསུམ་བྱུང་བའི་ནང་ནས། འདི་གུ་ཧྱ་པ་ལ་འདོད། དེ་ནས་རྣམ་རྒྱལ་ཞབས། ཏི་ལོ་པ། དེ་ནས་ནཱ་རོ་པའོ་གསུང༌། དབང་དང་ཚོགས་པ་ལ་བཤད་པ་ལ་བརྒྱུད་པ་དེ་མ་ཡིན་པའང་ཡོད་དོ། ། ) ༄༅། །གཞུང་དྲུག་སྤྱིའི་རྣམ་གཞག་བཞུགས། ། ༄༅། །ཨོཾ་སྭ་སྟི། སློབ་དཔོན་ནག་པོ་པའི་གཞུང་འདི་རྣམས་ཀྱི་སྔོན་དུ་ཕྱག་འཚལ་བ་ལ་སོགས་པའི་དོན་རྣམ་པ་གསུམ་སྟེ། དགོས་པའི་དོན། བསྡུས་པའི་དོན། ཚིག་གི་དོན་ཏོ། །དང་པོ་ནི། གཞན་དག་གཞུང་ལུགས་ལ་འཇུག་པར་འགྱུར་བའོ། །ཕྱག་འཚལ་བས་སློབ་དཔོན་ཉིད་དམ་པར་རྟོགས་ལ། དམ་པའི་གཞུང་ལ་གཞན་འཇུག་པར་འགྱུར་པའི་ཕྱིར་རོ། །ཕྱག་འཚལ་བས་དམ་པར་ཇི་ལྟར་རྟོགས་ན། དམ་པ་ཞེས་བྱ་བ་ནི་ཡང་དག་པའི་ལྟ་བ་རྟོགས་པ་ཡིན་ཏེ། དེ་ལ་ཡང་གཉིས། འཇིག་རྟེན་པའི་ཡང་དག་པའི་ལྟ་བ་དང༌། འཇིག་རྟེན་ལས་འདས་པའི་ཡང་དག་པའི་ལྟ་བའོ། །དང་པོ་རྒྱུ་འབྲས་ལ་ཡིད་ཆེས་སྐྱེས་ནས་ཕྱག་འཚལ་བ་ཡིན་ཏེ། རྒྱུ་རང་དད་པའི་ལྷ་ལ་ཕྱག་འཚལ་བ་གཞུང་དུ་མཛད་པ་ཙམ་གྱིས་ཀྱང་འབྲས་བུ་ལྷ་དེ་འདྲ་ཞིག་སློབ་དཔོན་དེ་ཡིས་འདོད་པར་ཤེས་ཏེ། འབྲས་བུ་འབྱུང་བར་ཤེས་ནས་རྒྱུ་ལ་ནན་ཏན་དུ་བྱེད་པ་ཡིན་ནོ། །གཉིས་པ་ནི་སྟོང་པ་དང་སྙིང་རྗེ་གཉིས་སུ་མེད་པའམ། ཐབས་དང་ཤེས་རབ་གཉིས་སུ་མེད་པའམ། ཆོས་སྐུ་དང་གཟུགས་སྐུ་གཉིས་སུ་མེད་པའི་ཚུལ་གྱིས་བསྟོད་པས། དེ་རྟོགས་པར་ཤེས་ལ། ལ་ལར་ནི་སྐུ་གསུམ་དངོས་སུ་རྟོགས་པར་བསྟན་ཏེ། དེ་ལྟ་བུའི་ཡང་དག་པའི་ལྟ་བ་རྟོགས་པ་དང་ལྡན་པའི་གང་ཟག་དམ་པའི་གཞུང་ལ་གཞན་འཇུག་པར་འགྱུར་བའོ།

།བསྡུས་པའི་དོན་ནི་སོ་སོའི་ཚིག་གི་འགྲེལ་པ་མཛད་པས་གསུང་བར་འགྱུར་ལ། ཚིག་གི་དོན་ནི་སོ་སོ་ལས་འཆད་དོ། །བཤད་པར་དམ་བཅའ་བའི་དགོས་པ་ནི། ཁས་བླངས་ཡལ་བར་མི་འདོར་བ་སྐྱེས་བུ་དམ་པའི་ཆོས་ཉིད་དེ་རྩོམ་པ་མཐར་ཕྱིན་པའོ།། །། ༄༅། །དཀྱིལ་ཆོག་ས་བཅད་བཞུགས། ། ༄༅། །བླ་མ་དམ་པའི་ཞབས་ལ་སྤྱི་བོས་གུས་པར་ཕྱག་འཚལ་ལོ།། སློབ་དཔོན་སྤྱོད་པའི་རྡོ་རྗེ་མཛད་པའི། བཅོམ་ལྡན་འདས་དཔལ་འཁོར་ལོ་བདེ་མཆོག་གི་དཀྱིལ་འཁོར་གྱི་ཆོ་ག་ལ་དོན་གསུམ་སྟེ། ཀླད་ཀྱི་དོན་རྩོམ་པའི་ཡན་ལག་བསྟན་པ་དང༌། གང་བརྩམ་པར་བྱ་བའི་གཞུང་གི་དོན་དང༌། མཇུག་བརྩམས་པའི་དགེ་བ་བསྔོ་བའོ། །དང་པོ་ལ་ལྔ་སྟེ། ཕྱག་འཚལ་ཞིང་བརྩམ་པར་དམ་བཅའ་བའི་སྒོ་ནས་ལུས་རྣམ་པར་བཞག་པ་དང༌། བསྟན་བཅོས་བརྩམ་པའི་རྒྱུ་ཡོད་པ་དང༌། སློབ་དཔོན་ཉིད་ཀྱིས་ཁེངས་བསྐྱུང་བ་དང༌། རྒྱུད་གཞན་དང་ཐུན་མོང་མ་ཡིན་པར་བསྟན་པ་དང༌། བརྗོད་བྱ་ཁྱད་པར་དུ་འཕགས་པར་བསྟན་པའོ ༑ ༑ གཞུང་ལ་དོན་གསུམ་སྟེ། སྔོན་དུ་བསྙེན་པ་དང༌། དཀྱིལ་འཁོར་གྱི་སྤྱོད་པ་བདུན་དང༌། བརྟུལ་ཞུགས་ཀྱི་རིམ་པ་བཅུ་བཞིའོ། །བསྙེན་པ་ལ་ལྔ་སྟེ། སློབ་དཔོན་གྱི་མཚན་ཉིད་བསྟན་པ་དང༌། སློབ་མའི་མཚན་ཉིད་བསྟན་པ་དང༌། ཡོ་བྱད་འཚོགས་པར་བྱ་བ་དང༌། དམ་ཚིག་དང་སྡོམ་པ་བསྒྲག་པ་དང༌། གནས་ལ་སོགས་པ་བསྟན་པའོ། །དཀྱིལ་འཁོར་གྱི་སྤྱོད་པ་ལ་བདུན་ཏེ། སའི་ཆོ་ག་དཀྱིལ་འཁོར་གྱི་སྤྱོད་པ་དང༌། སྟ་གོན་དུ་གནས་པ་དཀྱིལ་འཁོར་གྱི་སྤྱོད་པ་དང༌། ཐིག་གི་ཆོ་ག་དཀྱིལ་འཁོར་གྱི་སྤྱོད་པ་དང༌། ཚོན་གྱི་ཆོ་ག་དཀྱིལ་འཁོར་གྱི་སྤྱོད་པ་དང་ ༑ ལྷ་དགོད་པ་དང་དམ་ཚིག་པ་བསྐྱེད་པ་ལ་སོགས་པ་དཀྱིལ་འཁོར་གྱི་སྤྱོད་པ་དང༌། སློབ་དཔོན་བདག་ཉིད་འཇུག་པ་དཀྱིལ་འཁོར་གྱི་སྤྱོད་པ་དང༌། སློབ་མ་དཀྱིལ་འཁོར་དུ་གཞུག་པ་དཀྱིལ་འཁོར་གྱི་སྤྱོད་པའོ། །དང་པོ་ལ་དྲུག་སྟེ། ས་བརྟག་ཅིང་གཟུང་བ། བསླང་བ། སྦྱང་བ། བྱིན་གྱིས་བརླབ་པ།

བསྲུང་བ། སའི་ལྷ་མོ་ལ་མཁྱེན་པར་གསོལ་བའོ། །སྟ་གོན་དུ་གནས་པ་ལ་གསུམ་སྟེ། ལྷ་སྟ་གོན་དུ་གནས་པ། སློབ་མ་སྟ་གོན་དུ་གནས་པ་དང༌། བུམ་པ་སྟ་གོན་དུ་གནས་པའ།ོ། བརྟུལ་ཞུགས་ཀྱི་རིམ་པ་ལ་གསུམ་སྟེ། རྣམ་པར་བཞག་པ་ཙམ་བསྟན་པ་དང༌། སོ་སོར་རྒྱས་པར་བཤད་པ་དང༌། མདོར་བསྡུས་ཏེ་བསྟན་པའོ། །བར་པ་ལ་བཅུ་བཞི་སྟེ། མེ་ཏོག་ཕྲེང་བའི་དབང་བསྐུར་བ་དང༌། ཆུའི་དབང་དང༌། ཅོད་པན་གྱི་དབང་དང༌། རྡོ་རྗེའི་དང༌། དྲིལ་བུའི་དང༌། མིང་གི་དང༌། ཐུན་མོང་གི་བརྟུལ་ཞུགས་དང༌། ཐུན་མོང་མ་ཡིན་པའི་བརྟུལ་ཞུགས་དང༌། རྗེས་སུ་གནང་བ་དང༌། བསྲུང་བའི་དམ་ཚིག་ལ་བཀའ་གནང་བ་དང༌། གཟེངས་བསྟོད་ཅིང་ལུང་བསྟན་པ་དང༌། དབུགས་དབྱུང་བ་ཡོན་འབུལ་དང་བཅས་པ་དང༌། གསང་བའི་དབང་བསྐུར་བ་དང༌། ཤེས་རབ་ཡེ་ཤེས་ཀྱི་དབང་བསྐུར་བ་བསྟན་པའོ། །རྗེས་གནང་ལ་དོན་བཞི་སྟེ། ལྷ་མཆོད་པའི་རྗེས་སུ་གནང་བ་དང༌། སེམས་ཅན་གྱི་དོན་བྱ་བའི་རྗེས་སུ་གནང་བ་དང༌། ཕ་རོལ་ཏུ་ཕྱིན་པ་དང༌། གསང་སྔགས་ཀྱི་ཆོས་བཤད་པའི་རྗེས་སུ་གནང་བ་དང༌། ཕྲིན་ལས་བཞི་བསྒྲུབ་པའི་རྗེས་སུ་གནང་བའོ ༑ ༑ དམ་ཚིག་ལ་བཀས་གནང་གཉིས་ཏེ། དམ་ཚིག་དང་སྡོམ་པ་བསྲུང་བ་དངོས་དང༌། སྤྱོད་པའི་རྗེས་སུ་གནང་བའོ། །ཨི་ཐི།། །། ༄༅། །སྒྲུབ་ཐབས་ས་བཅད་བཞུགས། ། ༄༅། །ཨོཾ་སྭ་སྟི་སིངྔྷཾ། སློབ་དཔོན་ནག་པོ་སྤྱོད་པ་པས་མཛད་པའི། བཅོམ་ལྡན་འདས་འཁོར་ལོ་བདེ་མཆོག་གི་མངོན་པར་རྟོགས་པའི་རིམ་པ་ལ་དོན་གསུམ་སྟེ། ཀླད་ཀྱི་དོན། གཞུང་གི་དོན། མཇུག་གི་དོན་ནོ། །དང་པོ་ལ་གཉིས་ཏེ། མཆོད་པར་བརྗོད་པ་དང༌། བཤད་པར་དམ་བཅའ་བའོ། །གཞུང་གི་དོན་ལ་གཉིས་ཏེ། མཉམ་པར་བཞག་པའི་རྣལ་འབྱོར་དང༌། མཉམ་པ་ལས་ལངས་པའི་རྣལ་འབྱོར་རོ། །མཉམ་གཞག་ལ་གཉིས་ཏེ། བསྐྱེད་པའི་རིམ་པ་དང་ ༑ རྫོགས་པའི་རིམ་པའོ། །དང་པོ་ལ་གསུམ་སྟེ། སྦྱོར་བའི་ཏིང་ངེ་འཛིན་དང་ ༑ དཀྱིལ་འཁོར་རྒྱལ་མཆོག་དང༌། ལས་རྒྱལ་མཆོག་གོ །དང་པོ་སྦྱོར་བའི་ཏིང་ངེ་འཛིན་ལ་གཉིས་ཏེ།

རྒྱུ་ཚོགས་གཉིས་བསགས་པ་དང༌། འབྲས་བུ་ལྷ་བསྐྱེད་པའོ། །དང་པོ་ལ་གཉིས་ཏེ། བསོད་ནམས་ཀྱི་ཚོགས་དང༌། ཡེ་ཤེས་ཀྱི་ཚོགས་བསགས་པའོ། །འབྲས་བུ་ལྷ་བསྐྱེད་པ་ལ་གཉིས་ཏེ། རྟེན་བསྐྱེད་པ་དང༌། བརྟེན་པ་བསྐྱེད་པའོ། །དེ་ལ་བཞི་སྟེ། བསྙེན་པ་དང༌། ཉེ་བར་སྒྲུབ་པ་དང༌། སྒྲུབ་པ་དང༌། སྒྲུབ་པ་ཆེན་པོའོ། །དང་པོ་ལ་གཉིས་ཏེ། རྒྱུ་རྡོ་རྗེ་འཛིན་པ་བསྐྱེད་པ་དང༌། འབྲས་བུ་རྡོ་རྗེ་འཛིན་པ་བསྐྱེད་པའོ། །དཀྱིལ་འཁོར་རྒྱལ་མཆོག་ལ་བཞི་སྟེ། རྗེས་ཆགས་ཀྱི་སྔོན་དུ་འགྲོ་བས་དམ་ཚིག་སེམས་དཔའ་བསྐྱེད་པ་དང༌། ཡེ་ཤེས་སེམས་དཔའ་གཞུག་ཅིང་དབང་བསྐུར་བའོ། །ལས་རྒྱལ་མཆོག་ལ་གཉིས་ཏེ། མཆོད་པ་བྱ་བ་དང༌། ལྷའི་དག་པ་དྲན་པའོ། །མཉམ་པ་ལས་ལངས་པའི་རྣལ་འབྱོར་ལའང་གསུམ་སྟེ། གཏོར་མ་དང༌། བཟླས་པའི་སྔགས་དང༌། སྤྱོད་ལམ་དུས་སུ་གོ་ཆའི་བསྲུང་བ་བསྟན་པའོ། །ཡང་ན་འདི་སྐད་ཀྱང་གསུངས་ཏེ་མཉམ་གཞག་དང༌། མཉམ་ལངས་སོ། །དང་པོ་ལ་གཞི་སྟེ། རྣལ་འབྱོར་དང༌། ཤིན་ཏུ་རྣལ་འབྱོར་དང༌། རྗེས་སུ་རྣལ་འབྱོར་དང༌། རྣལ་འབྱོར་ཆེན་པོའོ།། གཞན་རྣམས་གོང་དང་འདྲའོ། །ཨི་ཐི།། །། ༄༅། །སྦྱིན་སྲེག་ས་བཅད་བཞུགས། ། ༄༅། །ཨོཾ་སྭ་སྟི། སློབ་དཔོན་སྤྱོད་པའི་རྡོ་རྗེས་མཛད་པའི། བཅོམ་ལྡན་འདས་འཁོར་ལོ་སྡོམ་པའི་སྦྱིན་སྲེག་གི་ཆོ་ག་ལ་དོན་གསུམ་སྟེ། ཀླད་ཀྱི་དོན་དང་ ༑ གཞུང་གི་དོན་དང༌། མཇུག་གི་དོན་ནོ། །དང་པོ་ལ་གཉིས་ཏེ། མཆོད་པར་བརྗོད་པ་དང༌། བཤད་པར་དམ་བཅའ་བའོ། །གཞུང་ལ་གསུམ་སྟེ། སྦྱིན་སྲེག་བྱ་བའི་དུས་དགོས་པ་ཁྱད་པར་ཅན་དུ་བསྒྲུབ་པ་བསྟན་པ་དང༌། ལུས་རྣམ་པར་བཞག་པའི་ཚུལ་གྱིས་གཞན་གྱི་གཞུང་ལ་ཟུར་ཟ་བར་བསྟན་པ་དང༌། ཡན་ལག་རྒྱས་པར་བཤད་པའོ། །དེ་ལ་གཉིས་ཏེ། ནང་གི་སྦྱིན་སྲེག་དང༌། ཕྱིའི་སྦྱིན་སྲེག་གོ ༑ དང་པོ་ལ་གསུམ་སྟེ། ནང་བླ་ན་མེད་པའི་སྦྱིན་སྲེག་དངོས་དང༌། དེ་དང་རྗེས་སུ་མཐུན་པའི་མཚོན་བྱེད་ལ་ཡང་བླ་ན་མེད་པའི་སྦྱིན་སྲེག་ཏུ་བསྟན་པ་དང༌།

སྦྱིན་སྲེག་གི་རང་གཞུང་དང་གཞན་གཞུང་གཉིས་མཐུན་པར་མཚམས་སྦྱོར་དང་བཅས་པའོ། །ཕྱིའི་སྦྱིན་སྲེག་ལ་གཉིས་ཏེ། རྒྱུད་སོ་སོ་ལས་སློབ་དཔོན་ཐ་དད་ཀྱིས་རྒྱས་པར་བསྟན་ཡང་རྣལ་འབྱོར་མ་རྒྱུད་ལ་བརྟེན་པའི་སྦྱིན་སྲེག་མདོར་བསྟན་པ་དང༌། རྒྱས་པར་བཤད་པ་དངོས་སོ། །དེ་ལ་གསུམ་སྟེ་སྦྱོར་བ་དང༌། ལས་དང་རྗེས་སུ་མཐུན་པའི་བསྒྲུབ་པ་དང༌། མཇུག་གི་ཆོ་གའོ། །དང་པོ་ལ་གསུམ་སྟེ། ཐབ་ཁུང་མངོན་པར་འདུ་བྱ་བ་དང༌། ཡོ་བྱད་བསགས་པ་འདིར་མདོ་ཙམ་དུ་བསྟན་པ་དང༌། སྒྲུབ་པ་པོ་རང་ཉིད་ཆས་སུ་འཇུག་པ་བསྟན་པའོ། །དངོས་གཞི་ལས་དང་རྗེས་སུ་མཐུན་པའི་བསྒྲུབ་པ་ལ་གཉིས་ཏེ། འཇིག་རྟེན་པའི་མེ་ལྷ་མཆོད་པ་དང༌། འདས་པའི་མེ་ལྷ་མཆོད་པའོ། །དང་པོ་ལ་བཞི་སྟེ། ཐབ་ཁུང་བསྲུང་ཞིང་བྱིན་གྱིས་བརླབ་པ་དང༌། ལས་དང་མཐུན་པའི་མེ་ལྷ་བསྐྱེད་པའི་ཆོ་ག་དང༌། མཆོད་པའི་རྫས་དགྲམ་པ་དང༌། སྦྱིན་སྲེག་བྱ་བའི་རིམ་པ་དངོས་སོ། ། འདས་པའི་མེ་ལྷ་མཆོད་པ་ལ་ཡང་གསུམ་སྟེ། སེམས་དཔའ་སུམ་རྩེག་གི་ཚུལ་གྱིས་རྟེན་དང་བརྟེན་པའི་དཀྱིལ་འཁོར་བསྒྲུབ་པ་དང༌། སྦྱིན་སྲེག་བྱ་བའི་རིམ་པ་དངོས་དང༌། རྫས་སྔགས་དང་ལས་སྔགས་ཀྱི་ཁྱད་པར་བསྟན་པའོ། །གཞུང་གི་ཆོ་ག་ལ་གསུམ་སྟེ། མཆོད་བསྟོད་སྔོན་དུ་འགྲོ་བའི་འདས་པའི་མེ་ལྷ་གཤེགས་སུ་གསོལ་བ་དང༌། འཇིག་རྟེན་པའི་མེ་ལྷ་ལ་ལྷག་མའི་སྦྱིན་སྲེག་དབུལ་ཞིང་གཤེགས་སུ་གསོལ་བ་དང༌། ཡི་གེ་བརྒྱ་པ་སྔོན་དུ་འགྲོ་བས། ཕུར་བུ་དབྱུང་བ་ལ་སོགས་པ་མཇུག་གི་ཆོ་ག་བསྟན་པའོ། །ཨི་ཐི།། །། ༄༅། །གསང་བའི་དེ་ཁོ་ན་ཉིད་གསལ་བའི་ས་བཅད་བཞུགས། ། ༄༅། །བླ་མ་དམ་པའི་ཞབས་པད་སྤྱི་བོས་ལེན། སློབ་དཔོན་སྤྱོད་པ་པས་མཛད་པའི་གསང་བའི་དེ་ཉིད་རབ་ཏུ་གསལ་བ་འདི་ལ། བསྡུས་པའི་དོན་གསུམ་གྱིས་བསྟན་ཏེ། ཀླད་དང༌། གཞུང་དང༌། མཇུག་གི་དོན་ཏོ། །དང་པོ་ལ་གཉིས་ཏེ། ཕྱག་འཚལ་བ་དང༌། བཤད་པར་དམ་བཅའ་བའོ། །གཞུང་དོན་ལ་གཉིས་ཏེ།

ལེའུ་དང་པོས་དེ་ཁོ་ན་ཉིད་ཀྱི་མཚན་ཉིད་མདོར་བསྟན་པ་དང༌། ལེའུ་གཉིས་པ་ལ་སོགས་པས་དེའི་བསྒོམ་པ་བསྟན་པའོ། །དང་པོ་ལ་གསུམ་སྟེ། རྗོད་བྱེད་དང་བཅས་པའི་བརྗོད་བྱ་ཁྱད་པར་ཅན་བསྟན་པ་དང༌། བརྗོད་བྱའི་མཚན་ཉིད་དངོས་བསྟན་པ་དང༌། དེ་དག་གི་གཞུང་ཉེར་བར་བསྡུ་བའོ། །དང་པོ་ལ་གཉིས་ཏེ། རྗོད་བྱེད་ཀྱི་ཚིག་བསྟན་པ་དང༌། བརྗོད་བྱའི་ཁྱད་པར་དངོས་བསྟན་པའོ ༑ ༑ དེ་ལའང་གཉིས་ཏེ། ཐུན་མོང་གི་བརྗོད་བྱ་དགོངས་པ་དང་བཅས་པ་དང༌། ཐུན་མོང་མ་ཡིན་པའི་བརྗོད་བྱ་ཕན་ཡོན་དང་བཅས་པའོ། །བརྗོད་བྱའི་མཚན་ཉིད་དངོས་ལ་གསུམ་སྟེ། བཤད་པར་དམ་བཅའ་བའི་སྒོ་ནས་མཚན་ཉིད་མདོར་བསྟན་པ་དང༌། དེ་ཉིད་རྒྱས་པར་བཤད་པ་དང༌། དེའི་མཚན་ཉིད་རྟོགས་པར་དཀའ་བའི་བརྟག་པའི་བྱེ་བྲག་བསྟན་པའོ། །གཉིས་པ་ལ་གཉིས་ཏེ། མཚན་ཉིད་དངོས་ཀྱི་རྗོད་བྱེད་རྒྱུད་ཀྱི་དབྱེ་བ་དང་བཅས་པ་བསྟན་པ་དང༌། གཉིས་སྤྲོད་པ་བླ་ན་མེད་པའི་རྒྱུད་བརྗོད་བྱའི་དེ་ཁོ་ན་ཉིད་འདུས་པ་རྒྱུད་དང་བཅས་པ་བསྟན་པའོ ༑ ༑ བརྟག་པའི་བྱེ་བྲག་ལ་གཉིས་ཏེ། མཚམས་སྦྱོར་དང༌། བརྟག་པ་དངོས་བསྟན་པའོ། །དེ་ལ་གསུམ་སྟེ། དཔེ་དོན་གྱི་སྒོ་ནས་བརྟག་པ་དང༌། རྟོག་བྱེད་ཀྱི་རབ་ཏུ་དབྱེ་བ་དང༌། རྟོག་བྱེད་ཁྱད་པར་ཅན་དུ་བླ་མ་བསྟན་པའོ། །དེ་ལ་གསུམ་སྟེ ༑ ཡིད་ཆེས་ཐམས་ཅད་ཀྱི་བྱེད་པ་པོར་བླ་མ་བསྟན་པ་དང༌། དེའི་དབྱེ་བ་བསྟན་པ་དང༌། དེ་ལ་མཆོད་ཅིང་བསྔགས་ན་ཕན་ཡོན་དང་ལྡན་པར་བསྔགས་པའོ ༑ ༑ དེ་ལ་གཉིས་ཏེ། མཆོད་པ་དང་ཕན་ཡོན་དང་ལྡན་པར་བསྟན་པ་དང༌། བསྔགས་པ་ཕན་ཡོན་དང་ལྡན་པར་བསྟན་པའོ། །དེ་ལ་གཉིས་ཏེ། འཇུག་པའི་ཕན་ཡོན་དང༌། ལྡོག་པའི་ཕན་ཡོན་ནོ། །ལེའུ་གཉིས་པ་ལ་སོགས་པས་དེའི་དོན་བསྒོམ་པ་བསྟན་པ་ལ་གཉིས་ཏེ། བསྒོམ་བྱའི་བརྗོད་བྱ་རྗོད་བྱེད་ཀྱི་ལུས་རྣམ་པར་བཞག་པ་དང༌། ཡན་ལག་རྒྱས་པར་བཤད་པའོ། །དང་པོ་ལ་གཉིས་ཏེ། བསྒོམ་པའི་བརྗོད་བྱའི་ལུས་རྣམ་གཞག་དང༌།

དེའི་རྗོད་བྱེད་ཀྱི་ལུས་རྣམ་གཞག་གོ ༑ སྔ་མ་ལ་གཉིས་ཏེ། བསྒོམ་བྱའི་སེམས་དངོས་པོ་ཐམས་ཅད་ཀྱི་རང་བཞིན་ཡིན་པར་བསྟན་པ་དང༌། དེ་ཉིད་དེའི་བསྐྱེད་རྫོགས་ལ་སོགས་པའི་འདུས་པ་གཉིས་མེད་ཀྱི་ངོ་བོར་བསྟན་པའོ། །དེ་ལྟ་བུའི་བསྒོམ་བྱའམ་བརྗོད་བྱ་གཅིག་པོ་དེ་ཉིད་རྗོད་བྱེད་ནི་གཉིས་ཏེ། རྗོད་བྱེད་དངོས་དང༌། དེ་དག་གི་གཞུང་ཉེ་བར་བསྡུ་བའོ། །དང་པོ་ལ་གཉིས་ཏེ། རྣལ་འབྱོར་དང་རྣལ་འབྱོར་མའི་རྒྱུད་ཀྱི་ཚིག་གི་ཚོགས་ཐ་དད་ཀྱིས་སོ། །ཡན་ལག་རྒྱས་པར་བཤད་པ་ལ་གསུམ་སྟེ། རྣལ་འབྱོར་རྒྱུད་ཀྱི་སྒོ་ནས་དང༌། དེ་དག་གི་གཞུང་ཉེ་བར་བསྡུ་བའོ། །དེ་ལ་དང་པོ་རྣལ་འབྱོར་རྒྱུད་ཀྱི་རྒྱས་བཤད་ལ་གསུམ་སྟེ། དོན་རིམ་པ་བཞི་ལ་སྦྱར་བ་དང༌། དཔེ་ལས་ཀྱི་ཕྱག་རྒྱ་ལ་སྦྱར་བ་དང༌། དེ་དག་གི་གཞུང་ཉེ་བར་བསྡུ་བའོ། །དང་པོ་ལ་བཞི་སྟེ། རྒྱུད་ཀྱི་རིམ་པ་མདོར་བསྟན་པའི་ཚུལ་གྱིས་གཏན་ལ་དབབ་པ་དང་ ༑ སྔགས་ཀྱི་རིམ་པ་གཞན་ལ་ལྟོས་པའི་ཚུལ་དུ་བསྟན་པ་དང༌། ཡེ་ཤེས་ཀྱི་རིམ་པ་བརྗོད་བྱེད་ཀྱི་ཡི་གེ་དང་བཅས་པ་དང༌། གསང་བའི་རིམ་པ་མཚན་གཞི་དང་མཚན་ཉིད་དུ་བཅས་པ་གཏན་ལ་དབབ་པ་བསྟན་པའོ། །རྒྱུད་རིམ་ལ་གཉིས་ཏེ ༑ བཤད་པར་དམ་བཅའ་བ་དང༌། དེ་གཏན་ལ་དབབ་པའོ། །དེ་ལ་གཉིས་ཏེ། རྫས་དང་བཏགས་པའི་ཡི་གེ་བཞིའི་སྒོ་ནས་འཁོར་ལོ་བཞི་གཏན་ལ་དབབ་པ་དང་ ༑ ཡི་གེ་གཉིས་ལྡན་གྱི་ཚུལ་གྱིས་འཁོར་ལོ་བཞི་པོ་དེ་ཉིད་ཐབས་དང་ཤེས་རབ་ཏུ་གཏན་ལ་དབབ་པའོ། །སྔགས་རིམ་ལ་དབྱེ་བ་མེད་དོ། །གསུམ་པ་ཡེ་ཤེས་ཀྱི་རིམ་པ་ལ་གཉིས་ཏེ། རྫས་དང་བཏགས་ཀྱི་ཡི་གེས་ཡེ་ཤེས་ཀྱི་རིམ་པའི་རྟོགས་པའི་ས་ཕྱེ་ནས་གཏན་ལ་དབབ་པ་དང༌། ཡི་གེ་གཉིས་ཀྱང་ཐབས་དང་ཤེས་རབ་ལ་སོགས་པའི་རྣམ་གྲངས་སུ་བསྟན་པའོ། །སྔ་མ་ལ་གཉིས་ཏེ། བཏགས་པའི་ཡི་གེ་བདག་གིས་ཞེས་བྱ་བས་འཁོར་ལོ་གསུམ་ལ་བརྟེན་པའི་ལོངས་སྐུ། ཟླ་བ་ལ་སོགས་པ་གཏན་ལ་དབབ་པ་ལ་རྫས་ཀྱི་ཡི་གེ་ཐོས་པས།

འཁོར་ལོ་གཅིག་ལ་བརྟེན་པའི་སྤྲུལ་སྐུ་དང་ཡུངས་དཀར་ལ་སོགས་པ་བསྟན་ཏོ།། བཞི་པ་གསང་རིམ་ལ་གསུམ་སྟེ། དུས་གཅིག་ན། ཞེས་བྱ་བ་བརྗོད་བྱ་དང་བཅས་པའི་གསང་རིམ་རྟོགས་པའི་མཚན་གཞི་བསྟན་པ་དང༌། དེའི་མཚན་ཉིད་བསྟན་པ་དང༌། དེ་དག་གི་གཞུང་བསྡུ་བའོ། །བར་པ་ལ་གཉིས་ཏེ། མཚམས་སྦྱོར་དང། མཚན་ཉིད་དངོས་སོ། །དེ་ལ་གཉིས་ཏེ། ཐོག་མཐའི་ཚིག་བསྡུས་པ་བཅོམ་ལྡན་འདས་དང་བཞུགས་པའི་ཚིག་དོན་གྱི་སྒོ་ནས་མཚན་གཞི་བསྟན་པ་དང་ ༑ ཏ་ཐཱ་ལ་སོགས་པའི་ཚིག་དོན་གསུམ་གྱི་སྒོ་ནས་མཚན་ཉིད་བསྟན་པའོ།། སྔ་མ་ལ་གཉིས་ཏེ། བཅོམ་ལྡན་འདས་ཀྱི་ཚིག་དང༌། བཞུགས་པའི་ཚིག་དོན་བསྟན་པའོ། །དེའི་སྔ་མ་ལ་གཉིས་ཏེ། བྷ་གའི་སྒྲ་འདི་བཅོམ་པ་ལ་སྦྱར་ལ་སྤངས་པ་ཕུན་སུམ་ཚོགས་པ་ལ་བྱ་བ་དང། བྷ་གའི་སྒྲ་འདི་དབྱིངས་ལ་དེ་ལ་དམིགས་པའི་ཡེ་ཤེས་དང་རྟེན་དང་བརྟེན་པ་དབྱེར་མེད་རྟོགས་པ་ལ་བྱས་ཏེ་རྟོགས་པ་ཕུན་སུམ་ཚོགས་པར་བསྟན་པའོ། །གཉིས་པ་བཞུགས་པའི་ཚིག་དོན་ལ་གསུམ་སྟེ། འཕེལ་འགྲིབ་མེད་པའི་དུས་རོ་གཅིག་དབྱེར་མེད་རྡོ་རྗེ་སེམས་དཔའི་རང་བཞིན་དུ་བཞུགས་པ་དང༌། འཇིག་རྟེན་སྣོད་བཅུད་ལ་སོགས་པའི་ཆོས་དང་ཆོས་ཉིད་དབྱེར་མེད་པ་རྡོ་རྗེ་སེམས་དཔའི་རང་བཞིན་དུ་རྟོགས་པ་དང༌། རྒྱུད་རིམ་གྱིས་གནས་སྐབས་དགའ་བ་དང་སྐད་ཅིག་མ་རྣམས་རྡོ་རྗེ་སེམས་དཔའ་ལ་སོགས་པར་བསྟན་པའོ། །གཉིས་པ་ཏ་ཐཱ་ལ་སོགས་པའི་ཚིག་དོན་ལ་གསུམ་སྟེ

༑ དེ་བཞིན་གཤེགས་པའི་ཚིག་དོན་དང༌། སྐུ་གསུམ་ཐུགས་རྡོ་རྗེའི་ཚིག་དོན་དང་ ༑ བཙུན་མོའི་བྷ་ག་རྣམས་ཀྱི་ཚིག་དོན་དང་གསུམ་མོ། །དེ་བཞིན་གཤེགས་པའི་གཞིའམ་རྒྱུར་གྱུར་པའི་ཆོས་ཐམས་ཅད་ཀྱི་སྒྲ་དོན་བསྟན་པ་དང། ཏ་ཐཱའི་ཚིག་དོན་དངོས་བསྟན་པའོ། །དེ་ལ་བཞི་སྟེ། དེ་ཉིད་ལས་འོངས་པའི་ཚུལ་གྱིས་དང་ ༑ དེ་བཞིན་ཉིད་ལས་འགྲོ་འོང་གཉིས་ཀའི་ཚུལ་གྱིས་དང༌། ཡུལ་རྣམས་དེ་བཞིན་གཤེགས་པར་གྲུབ་པས་དེ་རྣམས་ཡུལ་དུ་བྱེད་པའི་སྒོ་ནས་དབང་པོ་རྣམས་དེ་བཞིན་གཤེགས་པར་བསྟན་པ་དང༌། དེ་དག་གི་གཞུང་ཉེ་བར་བསྡུ་བའི་ཚུལ་གྱིས་ཆོས་ཐམས་ཅད་དེ་ཉིད་ལ་འགྲོ་འོང་གི་ཚུལ་གྱིས་ཏ་ཐཱར་བསྟན་པའོ། ། གཉྀས་པ་སྐུ་གསུང་ཐུགས་རྡོ་རྗེའི་ཚིག་དོན་ལ་གཉིས་ཏེ་རྒྱུད་རིམ་གྱིས་ལུས་ངག་ཡིད་གསུམ་ཐ་མལ་པ་ཆོས་ཅན་དུ་བཞག་པ་དང༌། དེ་ཉིད་ཆོས་གསང་རིམ་དབྱེར་མེད་དུ་བསྟན་པའོ། །རྡོ་རྗེ་བཙུན་མོའི་ཚིག་དོན་ལ་གཉིས་ཏེ། ཐུན་མོང་དང་ཐུན་མོང་མ་ཡིན་པའོ། །དེ་ལ་གཉིས་ཏེ། ཐུན་མོང་མ་ཡིན་པའི་བཙུན་མོ་དེས་གསོས་ཤིང་བསྐྱེད་པའི་འབྲས་བུ་སྐུ་ ( ¡¶ ཞ ¡· + གསུམ་ ) བསྟན་པ་དང༌། དེ་དག་གི་རྒྱུ་དེ་ཁོ་ན་མིང་གི་རྣམ་གྲངས་ཀྱི་སྒོ་ནས་ཐ་མི་དད་ཀྱི་ཚུལ་གྱིས་བཞུགས་པ་བཅོམ་ལྡན་འདས་ལ་སོགས་པ་རྗོད་བྱེད་དང་བཅས་པར་བསྟན་པའོ། །རྣལ་འབྱོར་གྱི་རྒྱུད་ཀྱི་རྒྱས་བཤད་ཀྱི་གཉིས་པ་དང་ལས་ཀྱི་ཕྱག་རྒྱ་ལ་སྦྱར་བའི་ལེའུ་གསུམ་པ་ལ་གསུམ་སྟེ། ལེའུའི་མཚམས་སྦྱོར་དང༌། གཞུང་དང༌། མཚན་ནོ། ། གཞུང་ལ་བཞི་སྟེ། ཨེ་བཾ་ལ་སོགས་པའི་རྗོད་བྱེད་ཀྱི་བརྡས་མཚོན་པའི་ཡེ་ཤེས་བསྟན་པ་དང༌། དེས་མཚོན་པའི་དོན་གྱི་ཡེ་ཤེས་ཨེ་བཾ་ལ་སོགས་པའི་སྒྲ་དངོས་སུ་མི་རྟོགས་པ་དཔེ་དང་བཅས་པ་བསྟན་པ་དང༌། སྒྲས་མི་རྟོགས་ཀྱང་དེས་མཚོན་ནས་བརྒྱུད་པའི་དཔེས་རྟོགས་པ་དཔེ་དང་བཅས་པ་བསྟན་པ་དང༌། དེས་མཚོན་པའི་དོན་མཐར་ཐུག་གི་དེ་བཞིན་ཉིད་དངོས་པོ་ཐམས་ཅད་ཀྱི་སྐྱེད་བྱེད་དུ་བསྟན་པའོ།

།དེ་དག་གི་གཞུང་ཉེ་བར་བསྡུ་བ་ལ་གཉིས་ཏེ། དེ་ཁོ་ན་ཉིད་སངས་རྒྱས་ཀྱིས་གསུངས་པའི་ཚུལ་དཔེ་དང་བཅས་པར་བསྟན་པ་དང༌། གསུངས་པའི་དེ་ཁོ་ན་ཉིད་དཔེ་དང་བརྗོད་བྱེད་དང་བཅས་པར་བསྟན་པའོ། །མ་རྒྱུད་ཀྱི་སྒོ་ནས་བསྟན་པ་ལ་བཞི་སྟེ། མཚམས་སྦྱར་གྱི་སྒོ་ནས་སྤྱིའི་རྗོད་བྱེད་ཀྱི་ཚིག་གི་གསང་བ་དང༌། རྒྱུད་རིམ་མདོར་བསྟན་པ་དང༌། ཁྱད་པར་གྱི་རྗོད་བྱེད་ཀྱི་སྒོ་ནས་གསང་བའི་རིམ་པ་རྒྱས་པར་བཤད་པ་དང༌། རིམ་པ་བཞི་པོ་སྤྱིའི་རྗོད་བྱེད་མདོར་བསྟན་པའི་རྣམ་གྲངས་དང་བཅས་པར་བསྟན་པའོ། །དང་པོ་ལ་གཉིས་ཏེ། གསང་བའི་རིམ་པ་མདོར་བསྟན་པ་དང༌། རྒྱུད་ཀྱི་རིམ་པ་མདོར་བསྟན་པའ།ོ། མཇུག་གི་དོན་ལ་གཉིས་ཏེ། བསྟན་བཅོས་བརྩམ་པའི་རྒྱུ་དང༌། བརྩམས་པའི་བསོད་ནམས་བསྔོ་བའོ། །གསང་བའི་དེ་ཉིད་རབ་ཏུ་གསལ་བའི་བྱེད་འགྲེལ། ཨི་ཐི།། །། ༄༅། །ཨོ་ལ་པ་ཏིའི་ས་བཅད་བཞུགས། ། ༄༅། །ན་མཿཤྲཱི་ཙཀྲ་སམྦ་ར་མཎྜ་ལེ་བྷྱཿ ཨོ་ལ་པ་ཏི་རིམ་པ་བཞི་པ་ཞེས་བྱ་བ་ལ་དོན་རྣམ་པ་གཉིས་ཏེ། གསང་སྔགས་ཐེག་པ་ཆེན་པོ་རྣལ་འབྱོར་བླ་ན་མེད་པའི་རྒྱུད་དང་སྦྱར་ཏེ་རྒྱས་པར་བཤད་པ་དང༌། ཕ་རོལ་ཏུ་ཕྱིན་པའི་བདེན་བཞི་སྟཽན་པའི་རྗོད་བྱེད་ཀྱི་སྒྲ་དང་སྦྱར་ནས་བསྡུས་ཏེ་བསྟན་པའོ། །དང་པོ་ལ་གཉིས་ཏེ། བརྗོད་བྱའི་དོན་རྒྱུད་གསུམ་ཀ་དང་ཐུན་མོང་མ་ཡིན་པའི་ཕྱིར་རིམ་པ་བཞིར་རྒྱས་པར་བསྟན་པ་དང༌། རིམ་པ་བཞིའི་མཇུག་བསྡུས་ཏེ་བསྟན་པའོ། ། དང་པོ་ལ་བཞི་སྟེ། རྒྱུད་ཀྱི་རིམ་པ། སྔགས་ཀྱི་རིམ་པ། ཡེ་ཤེས་ཀྱི་རིམ་པ། གསང་བའི་རིམ་པའོ། །དང་པོ་ལ་གསུམ་སྟེ། རྟེན་དང་བརྟེན་པའི་ལུས་ཀྱི་དཀྱིལ་འཁོར་སྒཽམ་པ་དང་ཕྲ་བ་གཏན་ལ་དབབ་པ་དང༌། བྱང་ཆུབ་སེམས་ཀྱི་དཀྱིལ་འཁོར་ཁམས་དྭངས་མ་གཏན་ལ་དབབ་པ་དང༌། དེ་དག་སྐྱེད་བྱེད་རླུང་གི་དཀྱིལ་འཁོར་གཏན་ལ་དབབ་པའོ། །དང་པོ་ལ་གསུམ་སྟེ། ཕུང་པོ་ལྔ་སྦོམ་པའི་ལྷ་ལ་འཁོར་ལོ་བཞི་དང་རྩ་གཉིས་ཇི་ལྟར་གནས་པའི་དབང་དུ་བྱས་ནས་ཇི་སྙེད་པའི་ཆོས་ཐམས་ཅད་ཇི་ལྟ་བ་བཞིན་ནང་དུ་གཏན་ལ་དབབ་པ་དང༌།

འཁོར་ལོ་བདེ་མཆོག་གི་རྗོད་བྱེད་ཀྱིས་ཞིང་སྐྱེས་དང་སྔགས་སྐྱཻས་ཀྱི་ཡུལ་དང་ལྷ་རྣམས་བདག་ཉིད་ཀྱི་ལུས་ལ་ཇི་ལྟ་བ་བཞིན་གཏན་ལ་དབབ་པ་དང༌། བྱ་བའི་རྒྱུད་ལ་སོགས་པ་དམན་པའི་རྒྱུད་རྣམས་ཀྱི་བཟླས་བརྗོད་དང་དཀའ་ཐུབ་ལ་སོགས་པ་ཇི་ལྟ་བ་བཞིན་དུ་བདག་ཉིད་ཀྱི་དཀྱིལ་འཁོར་གསུམ་ལ་ཚང་བར་གཏན་ལ་དབབ་པའོ། །དང་པོ་ལ་གསུམ་སྟེ། གཏན་ལ་དབབ་པའི་གཞི་འཁོར་ལོ་བཞི་དང་ ༑ རྩ་གཉིས་དང༌། གཏན་ལ་དབབ་པའི་ཆོས་བཞི་ཚན། གསུམ་ཚན། གཉིས་ཚན་རྣམས་ཀྱང་གཏན་ལ་ཕབ་པའི་དོན་སྔགས་ཀྱི་དམིགས་པའི་རྟེན་དུ་དམིགས་ཡུལ་དུ་བྱའོ། །དང་པོ་ལ་གཉིས་ཏེ། མདོར་བསྟན་པ་དང༌། རྒྱས་པར་བཤད་པའོ། ། ( ¡¶ ཞ ¡· + དེ་ལ་གསུམ་སྟེ། ) འཁོར་ལོ་བཞིའི་མིང་དང༌། གནས་གང་ན་གནས་པ་དང༌། ཡི་གེ་ཇི་ལྟར་དགོད་པའོ། །གཏན་ལ་དབབ་པའི་ཆོས་ལ་དོན་གསུམ་སྟེ། བཞི་ཚན་དུ་གཏན་ལ་དབབ། གསུམ་ཚན་དུ་གཏན་ལ་དབབ། གཉིས་ཚན་དུ་གཏན་ལ་དབབ་པའོ། །བཞི་ཚན་དུ་གཏན་ལ་དབབ་པ་ལ་བཅུ་གསུམ་སྟེ། ཡིག་འབྲུ་བཞི་དང༌། ཕྱག་རྒྱ་བཞི་དང༌། སྦྱོར་བ་བཞི་དང༌། ཡན་ལག་བཞི་དང༌། བདེན་པ་བཞི་དང༌། སྡེ་པ་བཞི་དང༌། དབྱེ་བ་བཞི་དང༌། བཟང་པོ་བཞི་དང༌། དགའ་བ་བཞི་དང༌། སྐད་ཅིག་བཞི་དང༌། འབྲས་བུ་བཞི་དང༌། གདན་བཞི་དང༌། དེ་ཁོ་ན་ཉིད་བཞིའོ། །གསུམ་ཚན་དུ་གཏན་ལ་དབབ་པ་བཞི་ནི ༑ ཏིང་ངེ་འཛིན་གསུམ། ལས་གསུམ། དཀྱིལ་འཁོར་གསུམ། སྐུ་གསུམ་མོ། ། གཉིས་ཚན་ནི། ཡི་གེ་གཉིས། ཐབས་དང་ཤེས་རབ་གཉིས། དབུགས་ ¡Ã འབྱུང་རྔུབ་ ( ¡¶ ཞ ¡· དབྱུང་གཉིས། ) ཤེས་རབ་གཉིས། རིམ་པ་གཉིས་ལ་སོགས་པའོ། །ཨི་ཐི།། ༄༅། །དཔྱིད་ཀྱི་ཐིག་ལེའི་ས་བཅད་བཞུགས། ། ༄༅། །དཔྱིད་ཀྱི་ཐིག་ལེ་ལ་དོན་གསུམ་སྟེ། ཀླད་ཀྱི་དོན། གཞུང་གི་དོན ༑ མཇུག་བསྡུ་དབའོ། །དང་པོ་ལ་གཉིས་ཏེ། རིམ་པ་བཞིའི་དོན་ལ་མཆོད་པར་བརྗོད་ཅིང་ལུས་མདོར་བསྟན་པ་དང༌། དགོས་འབྲེལ་བཤད་པར་དམ་བཅའ་བའོ། །དང་པོ་ལ་གཉིས་ཏེ། དཔྱིད་ཀྱི་ཐིག་ལེ་གསུམ་བསྟན་པ་དང༌།

དེ་གསུམ་འབྱུང་བའི་རྒྱུ་མཚན་བསྟན་པའོ། །དང་པོ་ལ་གསུམ་སྟེ། རྒྱུ་ཐབས། འབྲས་བུ་དཔྱིད་ཀྱི་ཐིག་ལེའོ། །གཞུང་དོན་རིམ་པ་བཞི་རྒྱས་པར་སྟོན་པ་ལ་ལེའུ་བཅུ་ཡོད་པ་ལས། ལེའུ་དང་པོ་ལ་གཉིས་ཏེ། རྒྱས་པར་བཤད་པ་དང༌། གཞུང་བསྡུ་བའོ། །དང་པོ་ལ་གསུམ་སྟེ། རང་བཞིན་དེ་ཁོ་ན་ཉིད་རྟོགས་ན་བཅོས་མའི་དཀྱིལ་འཁོར་ལ་སོགས་པ་སྤང་བར་བསྟན་པ་དང༌། ལས་དང་པོ་པས་རྒྱུད་སྦྱང་བའི་ཕྱིར་བྱ་དགོས་པར་བསྟན་པ་དང༌། ལེའུ་གཉིས་པ་ནས་བཅུ་པའི་བར་གྱིས་རིམ་པ་བཞིའི་བདག་ཉིད་རྒྱས་པར་སྟོན་པ་ལ་དོན་གཉིས་ཏེ། གཉིས་པ་ནས་དགུ་པའི་བར་གྱིས་རྒྱུད་རིམ་རྒྱས་པར་སྟོན་པ་དང༌། བཅུ་པ་ནས་སྔགས་དང༌། ཡེ་ཤེས་དང༌། གསང་བའི་རིམ་པ་རྒྱས་པར་བསྟན་པའོ། །དང་པོ་ནི་ལེའུ་དང་པོས་ཕུང་པོ་ཁམས་དང་སྐྱེད་མཆེད་ཀྱི་རང་བཞིན་དུ་ཆོས་ཐམས་ཅད་འདུས་པའི་སྒོ་ནས་མདོར་བསྟན་ནོ། །ལེའུ་གསུམ་པ་ནས་བདུན་པའི་བར་གྱིས་སྒོ་བཞིའི་སྒོ་ནས་རྒྱས་པར་བཤད་དོ། །ལེའུ་བརྒྱད་པ་དང་དགུ་པས་དཀྱིལ་འཁོར་དང་སྦྱིན་སྲེག་ལ་སོགས་པའི་སྒོ་ནས་ཤིན་ཏུ་རྒྱས་པར་སྟོན། བར་པ་ལ་གཉིས་ཏེ། སྐུ་གསུང་ཐུགས་ཀྱི་སྒོའི་དབྱེ་བ་བསྟན་པའོ། །ཡེ་ཤེས་སམ་བྷ་གའི་སྒོའི་དབྱེ་བ་བསྟན་པའོ། །ལེའུ་བཅུ་པ་ལ་གསུམ་སྟེ། མདོར་བསྟན། རྒྱས་པར་བཤད། ལེའུའི་གཞུང་བསྡུ་བའོ། །བར་པ་ལ་གསུམ་སྟེ། སྔགས་ཀྱི་རིམ་པ། ཡེ་ཤེས་ཀྱི་རིམ་པ། འབྲས་བུ་གསང་བའི་རིམ་པའོ།། །།རྫོགས་སོ།། ༄༅། ། ¡Ã རས་རིས་ལ་བརྟེན་ ( ¡¶ ལུ ¡· ནག་པོ་ ) པའི་དཀྱིལ་ཆོག་བཞུགས། ། ༄༅། །བླ་མ་དམ་པའི་ཞབས་ལ་གུས་པས་ཕྱག་འཚལ་ལོ། །ནག་པོ་ཆོ་ག་ལ་བརྟེན་ནས། །བསྡུས་ལ་དགའ་བའི་དོན་གྱི་ཕྱིར། །དབང་བཞིའི་ཆོ་ག་མདོར་བསྡུས་པ། །དམ་པའི་གསུང་ལ་བརྟེན་ཏེ་བྲི། །དང་པོར་དད་པ་ལ་སོགས་པ་དང་ལྡན་པའི་སློབ་མས། བླ་མ་ལ་གསོལ་བ་གདབ་པ་ནི། ཕྱག་དང་མཎྜལ་སྔོན་དུ་འགྲོ་བས། ཁྱོད་ཞབས་པདྨོ་སྤངས་ནས་ནི། །གཙོ་བོ་གཞན་ལ་སྐྱབས་མ་མཆིས།།

འགྲོ་བའི་དཔའ་བོ་ཐུབ་ཆེན་གྱིས། །བློ་མཆོག་བདག་ལ་གནང་བ་མཛོད། །ཅེས་ལན་གསུམ་དུའོ། །དེ་ནས་བླ་མས། ཡོན་ཏན་ཐམས་ཅད་ཀྱི་འབྱུང་གནས་སོ་སོར་ཐར་པའི་ ¡Ã འདུལ་བ་ལ་ ( ¡¶ ལུ ¡· སྡོམ་པ་ ) སྔར་བསྙེན་ ¡Ã ཞིང་ ( ¡¶ ཞ ¡· ནམ་ ) ད་བསྙེན་པ་ལ་སྤྲོའམ། ཞེས་དྲི། སྔར་བསྙེན་ན་མི་དགོས། མ་བསྙེན་ན་ཕྱིའི་སེམས་བསྐྱེད་བྱ། བླ་མ་ལྔ་བཅུ་པ་ནས་བཤད་པ་ལྟར། གཉིས་ཀའི་རྒྱུད་བརྟག སོ་སོར་མགུ་ན་གསོལ་བ་གདབ་པ་ནི། ཡོན་ཏན་ཐམས་ཅད་འབྱུང་བའི་གནས། །ཐབས་དང་ཤེས་རབ་བདག་ཉིད་ཅན། །སྟོན་པའི་བསྟན་པ་ལེགས་གནས་པའི། །བདེ་མཆོག་ཆོ་ག་བཤད་དུ་གསོལ། །ཞེས་ལན་གསུམ་དུའོ། །དེ་ནས་བླ་མས་ཡོ་བྱད་འབྱོར་རམ་དྲི་བ་ནི། འཁོར་ལོ་མཆོད་པའི་ཡོ་བྱད་རྣམས། ཁྱོད་ཀྱིས་ཐམས་ཅད་འབྱོར་གྱུར་ཏམ། །རྣལ་འབྱོར་རྣལ་འབྱོར་མ་དགའ་བར། །གུས་པ་ཡིས་ནི་བྱེད་ནུས་སམ། །ཞེས་གཅིག་གམ་གསུམ་དུ་དྲི། ལན་ཡང་དེ་ཉིད་ཀྱི་མཐར། གུས་པ་ཡིས་ནི་བྱེད་ནུས་སོ། །ཞེས་གདབ་བོ། །དེ་ནས་དམ་ཚིག་དང་སྡོམ་པ་བསྲུང་ནུས་སམ་དྲི་བ་ནི། ཧེ་རུ་ཀ་དཔལ་ཚུལ་འདི་ལ། །བཟའ་དང་སྐུ་ལ་བརྟེན་པ་དང༌།། སྐྱེ་བ་མང་པོའི་སྡིག་པ་ནི། །བསགས་པ་རྣམ་པར་འཇིག་བྱེད་པ། །དཔའ་ཁྱོད་འཁོར་ལོ་སྡོམ་པ་ཡི། །སྡོམ་པ་སོ་སོར་བསྲུང་ནུས་སམ། །ཞེས་གཅིག་གམ་གསུམ་དུ་དྲི། ལན་ཡང་དེ་ཉིད་ཀྱི་མཐར། སྡོམ་པ་སོ་སོར་བསྲུང་ནུས་སོ། །ཞེས་གདབ་བོ། །དེ་ནས་ཚོགས་འཁོར་བྱ། བསྙེན་པའི་ཡོད་བྱད་དབུལ། བླ་མས་བསྙེན་པ་རབ་འབྲིང་གསུམ། ལས་དང་པོ་པས་གྲངས་ཀྱི་བསྙེན་པ་གཙོ་བོར་བྱའོ ༑ ༑ ( ¡¶ ཞ ¡·¡¶ ལུ ¡· + གྲུབ་ན་རྣམ་རྒྱལ་བུམ་པ་བསྙེན་པ་ནས་བཅའ་བ་ལུགས་ཡིན། མ་གྲུབ་ནའང་འགལ་བ་མེད། ) ¡Ã ད་ནི་བསྙེན་པ་སྔོན་དུ་སོང་བ་ལ་རྟེན་ ( ¡¶ ཞ ¡·¡¶ ལུ ¡· ད་ནི་རྡུལ་ཚོན་ལ་བརྟེན་པ་ཡིན་ན། ) ས་ཆོག་འབྱུང་བ་ཡིན་པ་ལས། འདིར་བྲིས་སྐུ་ལ་བརྟེན་པའི་ཕྱོགས་ཡིན་པས་སའི་ཆོ་ག་ནི་མ་བཀོད་དོ། །དེ་ཡང་རྡོ་རྗེ་དྲིལ་བུ་པས་དཀྱིལ་འཁོར་གསུམ་གང་ཡང་རུང་བ་ལ་བརྟེན་ནས་དབང་བསྐུར་དུ་རུང་བར་གསུངས་ཏེ

༑ རི་མོར་གནས་པའི་ལས་དང་ནི། །ཐིག་ལ་ཚོན་དགྱེའི་རིམ་པས་བསྟན།། འགྲོ་བ་ཐམས་ཅད་རང་བཞིན་གྱིས། །གྲུབ་པའི་དཀྱིལ་འཁོར་གཉིས་མེད་པའ།ོ། ¡Ã བཅོས་མ་གཉིས་ཀྱི་ངོ་བོ་གང༌། །དེ་ནི་གདུལ་བྱའི་དབང་ལས་འདོད། ། མཁས་པས་སྒྲུབ་བྱ་དེ་མིན་ཏེ། །ཡང་དག་དོན་མཐོང་གྲོལ་ཕྱིར་རོ། ། ( ¡¶ ལུ ¡· - བཅོས་མ་་་་་་་ཕྱིར་རོ། ། ) ཞེས་འབྱུང་ངོ༌། །དེ་ནས་སྤྱི་དོན་གསུམ་པ་སྟ་གོན་ནི། ས་ཕྱོགས་བ་བྱུང་དང་བདུད་རྩི་རྣམ་པར་ལྔས་བྱུག དེ་ཡང་ཁྲུ་དོ་ལ་སོགས་པ་ཇི་ལྟར་རིགས་པ་ ( ¡¶ ཞ ¡·¡¶ ལུ ¡· + གྲུ་བཞིར་ ) བྱའོ། །མཆོད་པ་ཅི་འབྱོར་པ་ ( ¡¶ ཞ ¡·¡¶ ལུ ¡· + གཏོར་མ་གསུམ་ ) བཤམ། དེ་ནས་རང་གི་མངོན་རྟོགས་རྫོགས་པར་བསྒོམ། སངས་རྒྱས་ལ་མཆོད། དམ་ཚིག་ཅན་ལ་གཏོར་མ་གཉིས་དབུལ། བར་འདིར་ཚོགས་ལ་ལོངས་སྤྱད་ལ་ ¡Ã འཇིག་རྟེན་པའི་གཏོར་མ་དབུལ། འདས་པའི་བཞག ( ¡¶ ལུ ¡· - འཇིག་རྟེན་་་་་་་པའི་བཞག ) དཀྱིལ་འཁོར་བསྡུས་ལ་རང་ཉིད་ཡབ་ཡུམ་ ( ¡¶ ཞ ¡· + ཙམ་ ) གྱི་ང་རྒྱལ་དུ་གནས་པས། སའི་ལྷ་མོ་སྟ་གོན་དུ་གནས་པ་ནི། མཎྜལ་ལ་དྲིའི་ཐིག་ལེ་དང༌། མེ་ཏོག་གི་ཚོམ་བུ་བྱ། སྲིན་ལག་གཡོན་པའི་རྩ་བར་ཧཾ་ཡིག་བསམས་ལ། སྲིན་ལག་ས་ལ་བརྡབ་ཅིང༌། ཧཾ་ཞེས་བརྗོད་པས་མེ་ཏོག་གི་སྟེང་དུ་སའི་ལྷ་མོ་གསེར་མདོག་ཏུ་སྣང་བ་ཕྱག་གཉིས་ཀྱིས་རིན་པོ་ཆེའི་བུམ་པ་བསྣམས་པ་བློས་དམིགས་ལ། ཨོཾ་བཛྲ་ཨརྒྷཾ་པྲ་ཏཱིཙྪ་ཡེ་སྭཱ་ཧཱ། ཞེས་པས་མཆོད་ཡོན ༑ བཛྲ་པཱ་དྱཾ་གིས་ཞབས་བསིལ། དེ་བཞིན་དུ་མེ་ཏོག་ལ་སོགས་པ་ཡང་སོ་སོའི་སྔགས་ཀྱིས་ཕུལ་ལ། སྐྱོབ་པ་སངས་རྒྱས་ཐམས་ཅད་ཀྱི། །སྤྱོད་པའི་ཚུལ་དང་ཁྱད་པར་པར་གྱིས། །ས་དང་ཕ་རོལ་ཕྱིན་པ་ལ། །ལྷ་མོ་ཁྱོད་ནི་དབང་དུ་གྱུར ༑ ༑ ¡Ã ཤཱཀྱ་སེང་གེ་སྐྱོབ་པ་ཡིས། ། ( ¡¶ ལུ ¡· ཧེ་རུ་ཀ་པ་དཔའ་བོ་ཡི། ། ) ཇི་ལྟར་བདུད་ཀྱི་སྡེ་བཅོམ་པ། །དེ་ལྟར་བདག་གིས་བདུད་སྡེ་ལས། །རྒྱལ་བར་བྱས་ཏེ་དཀྱིལ་འཁོར་བྲི། །ཞེས་ལན་གསུམ་དུ་ ¡Ã བརྗོད་ ( ¡¶ ལུ ¡· གསོལ་བ་བཏབ་ )

པས་སྟ་གོན་དུ་གནས་པ་བྱའོ། །དེ་ནས་མེ་ཏོག་བསལ་ཏེ། ས་ཕྱོགས་དེར་སྐྱང་ནུལ་བྱ། དེ་ནས་ལྷ་ལྷག་པར་གནས་པར་བྱའི་ཕྱིར་དྲིའི་ཐིག་ལེ་ ¡Ã དང༌། མེ་ཏོག་གི་ཚོམ་བུ་ ( ¡¶ ལུ ¡· - དང༌། མེ་ཏོག་གི་ཚོམ་བུ་ ) སུམ་ཅུ་རྩ་བདུན། ཐོད་པ་བཞི་དང་ཞེ་གཅིག དུར་ཁྲོད་བརྒྱད་ ¡Ã དང་ ( ¡¶ ལུ ¡· དུ་ཁྲོད་བརྒྱད་ལ་ཚོམ་བུ་བརྒྱད་དེ་ ) ཞེ་དགུ་བཀོད་ལ། ཚོམ་བུ་དབུས་མའི་སྟེང་དུ་ཨཱ་ལི་ལས་ཟླ་བ། ཀཱ་ལི་ལས་ཉི་མ། བར་དུ་ ¡Ã ལས་རྡོ་རྗེ། དེ་ ( ¡¶ ལུ ¡· ཡི་གེ་ ) ཧཱུྃ་ཐམས་ཅད་ཡོངས་སུ་གྱུར་པ་ལས། ལྷ་སུམ་ཅུ་སོ་བདུན་རྟེན་དང་བརྟེན་པར་བཅས་པ་དུས་གཅིག་ལ་བསྐྱེད། ཡབ་ཡུམ་གྱི་གོ་ཆ་བཀོད། ཡེ་ཤེས་པ་དགུག་གཞུག་བྱ། དབང་བསྐུར་ཞིང་རྒྱས་གདབ། སྔགས་མཆོད་ནས་བཟུང་ནས་ཕྱི་མཆོད་ ¡Ã དང༌། རས་ཟུང་དང༌། ( ¡¶ ལུ ¡· གཉིས། ) ཀུ་ཤ་དང༌། ¡Ã ཡིད་ལས་བྱུང་བ་དང༌། ( ¡¶ ལུ ¡· - ཡིད་ལས་བྱུང་བ་དང༌། ) ནང་མཆོད་དང༌། ¡Ã རབ་ཏུ་མཉེས་པའི་དང༌། བློས་སྤྲུལ་པ་ ( ¡¶ ལུ ¡· འཁྱུད་པའི་མཆོད་པ་ ) ལ་སོགས་པས་ཅི་ནུས་ནུས་སུ་མཆོད་ཅིང་བསྟོད་ལ་གསོལ་བ་གདབ་པ་ནི། གཉིས་མེད་ཡེ་ཤེས་ལས་བྱུང་བའི། ཁྱབ་བདག་ཀུན་དངོས་བདག་ཉིད་ཅན། །སྟོན་པའི་གཙོ་བོ་ཁྲག་འཐུང་དཔལ།། ཕག་མོ་ལྷན་ཅིག་ཡང་དག་སྦྱོར། །གང་ཞིག་ཕྱོགས་བཅུའི་དཔའ་བོ་དང༌། །རིག་པའི་ལྷ་མོ་རྫུ་འཕྲུལ་ཅན། །བྱང་ཆུབ་སེམས་དཔའ་ལ་སོགས་ཀུན། །ཐམས་ཅད་བདག་ལ་དགོངས་སུ་གསོལ། །སློབ་མ་རྣམས་ལ་ཕན་པ་དང༌། ཁྱེད་རྣམས་ལ་ཡང་མཆོད་པའི་ཕྱིར། །རྡོ་རྗེ་ཅན་བདག་འདི་ཞེས་པ། །ནངས་པར་དཀྱིལ་འཁོར་བྲི་བར་བགྱིད། །རྗེས་སུ་བརྩེ་བར་ཉེར་དགོངས་ཏེ། །ཀུན་གྱི་བྱིན་གྱིས་བརླབ་ཏུ་གསོལ ༑ ༑ ¡Ã ཞེས་ལན་གསུམ་དུ་ ( ¡¶ ལུ ¡· - ཞེས་ལན་གསུམ་དུ་ ) བདུད་རྩི་ལྔ་དང༌། ཤའི་བདུག་སྤོས་ཐོགས་ལ་བྱའོ། །བར་འདི་འཇིག་རྟེན་པའི་གཏོར་མ་བཏང་ཡང་བཏུབ ༑ དེ་ནས་སློབ་མ་ལྷག་པར་གནས་པར་བྱ་བའི་ཕྱིར་ཁྲུས་བྱས་མཎྜལ་འབུལ་དུ་བཅུག་ལ། མྱ་ངན་ལས་འདས་པའི་བསམ་པ་བསྐྱེད་དུ་གཞུག་པའི་ཕྱིར

༑ སྔགས་ཀྱི་དངོས་གྲུབ་དོན་གཉེར་གང༌། །དཀྱིལ་འཁོར་འདིར་ནི་གཞུག་པར་བྱ། །བསོད་ནམས་འདོད་པས་དེ་ལས་གཞན། །བདག་གཞན་འཇིག་རྟེན་ཕ་རོལ་གཉེར། །དད་པ་ཆེན་པོ་ལྡན་པ་གང༌། །འཇིག་རྟེན་ཕ་རོལ་ལ་དམིགས་ནས ༑ ༑ བློ་ལྡན་དཀྱིལ་འཁོར་གཞུག་བྱ་སྟེ། །ཚེ་ ( ¡¶ ལུ ¡· - ཚེ་ ) འདིའི་འབྲས་བུ་གཉེར་མི་བྱ། །གལ་ཏེ་འདི་འབྲས་དོན་གཉེར་ན། །འཇིག་རྟེན་ཕ་རོལ་འགྲུབ་མི་འགྱུར ༑ ༑ འཇིག་རྟེན་ཕ་རོལ་ལ་དམིགས་ན། །འབད་པ་མེད་པར་འདི་འབྲས་འགྲུབ ༑ ༑ ཅེས་བརྗོད་ལ་བཤད་པ་བྱ། དེ་ནས་སློབ་མ་ཡིད་ཀྱིས་ཁ་ནས་བཅུག་ལ ༑ གསང་བའི་དཀྱིལ་འཁོར་དུ་དབང་བསྐུར། ཡུམ་གྱི་དཀུ་ ( ¡¶ ཞ ¡· སྐུ་ ) གཡོན་པ་ནས་བཏོན་ལ་དཀྱིལ་འཁོར་གྱི་སྒོར་ཡིད་ཀྱིས་བཞག་སྟེ། གསོལ་བ་འདེབས་སུ་གཞུག་པ་ནི། །དགའ་ཆེན་ཁྱོད་བདག་སྟོན་པ་པོ། །སློབ་དཔོན་ཁྱོད་ནི་དགོངས་སུ་གསོལ། །བྱང་ཆུབ་ཆེན་པོའི་ཚུལ་སྟོན་པ། །མགོན་པོ་ཆེན་པོ་བདག་འཚལ་ལོ

༑ ༑ དམ་ཚིག་དེ་ཉིད་བདག་ལ་སྩོལ། །བྱང་ཆུབ་སེམས་ཀྱང་བདག་ལ་སྩོལ། ། སངས་རྒྱས་ཆོས་དང་དགེ་འདུན་ཏེ། །སྐྱབས་གསུམ་དག་ཀྱང་བདག་ལ་སྩོལ། ། ཐར་པ་ཆེན་པོའི་གྲོང་མཆོག་ཏུ། །མགོན་པོས་བདག་ནི་གཞུག་ཏུ་གསོལ། །ཞེས་ལན་གསུམ་གསོལ་བ་བཏབ་ལ། སྤྲོ་བ་བསྐྱེད་པ་ནི། བུ་ཚུར་ཐེག་པ་ཆེན་པོ་ལ། ཁྱོད་ནི་ཚུལ་ཆེན་སྣོད་ཡིན་གྱིས། །གསང་སྔགས་སྤྱོད་ཚུལ་ཆོ་ག་འདི། ཁྱོད་ལ་ཡང་དག་བཤད་པར་བྱ། །རྫོགས་པའི་སངས་རྒྱས་གང་འདས་དང༌། །དེ་བཞིན་གང་དག་མ་བྱོན་དང༌། །ད་ལྟར་བྱུང་བའི་རྫོགས་སངས་རྒྱས། །འགྲོ་ལ་ཕན་ཕྱིར་བཞུགས་པ་གང༌། །དེ་དག་ཀུན་ཀྱང་གསང་སྔགས་ཀྱི། །ཆོ་ག་བཟང་པོ་འདི་མཁྱེན་ནས། །དཔའ་བོས་བྱང་ཆུབ་ཤིང་དྲུང་དུ། །ཐམས་ཅད་མཁྱེན་པ་ཚད་མེད་བརྙེས ༑ ༑ གསང་སྔགས་སྦྱོར་བ་མཉམ་མེད་དེས། །སྐྱོབས་པ་དཔལ་ལྡན་ཧེ་རུ་ཀས ༑ ༑ བདུད་སྡེ་ཤིན་ཏུ་མི་བཟད་པའི། །དཔུང་ཆེན་དག་ཀྱང་དེས་བཅོམ་ནས།། འཁོར་ལོ་བསྐོར་ནས་མྱ་ངན་འདས། །དེ་བས་ཀུན་མཁྱེན་ཐོབ་བྱའི་ཕྱིར། །བུ་ཡི་བློ་གྲོས་འདི་གྱིས་ཤིག །དེ་ནས་ནང་གི་སེམས་བསྐྱེད་པ་ནི་མཎྜལ་ཚོམ་བུ་ལྔ་པ་ལ་བརྟེན་ནས། སངས་རྒྱས་ཆོས་དང་དགེ་འདུན་ལ། །རྟག་ཏུ་བདག་ནི་སྐྱབས་སུ་མཆི ༑ ༑ རྣལ་འབྱོར་གསང་སྔགས་མཁའ་འགྲོ་མ། །འཁོར་ལོ་གསུམ་གྱི་བདག་ཉིད་ཅན། །ཀུན་ལ་བདག་ནི་སྐྱབས་སུ་མཆི། །དཔའ་བོ་དཔའ་མོ་དབང་ལྷ་མ།ོ། བྱང་ཆུབ་སེམས་དཔའ་བདག་ཉིད་ཆེ། ཁྱད་པར་དུ་ཡང་སློབ་དཔོན་ལ། །རྟག་པར་བདག་ནི་སྐྱབས་སུ་མཆི། །དཔལ་ལྡན་ཁྲག་འཐུང་སོགས་དཔའ་བོ། །རྣལ་འབྱོར་མ་དང་སྣང་མཛད་སོགས། །བྱང་ཆུབ་སེམས་དཔའ་དཔག་མེད་པ། ། ཐམས་ཅད་བདག་ལ་དགོངས་སུ་གསོལ། །བདག་ནི་དུས་འདི་ནས་བཟུང་ནས།། ཇི་སྲིད་གཉིས་མེད་ལ་གནས་པར། །དེ་ཡི་ཚངས་སྤྱོད་གཉིས་མེད་པ། །ཉི་ཤུ་རྩ་གཉིས་ལེགས་པར་བསྲུང༌། །དེ་ནས་བྱང་ཆུབ་ཀྱི་སེམས་བསྲུང་བའི་ཕྱིར། སློབ་དཔོན་གྱི་སྲིན་ལག་གཡོན་པའི་ཁྲག་དང༌། བདུད་རྩི་ལྔ་བསྲེས་ལ།

དཔྲལ་བ་མགྲིན་པ་སྙིང་ག་རྣམས་སུ་རེག་ཅིང་འབྲུ་གསུམ་བརྗོད། གནས་གསུམ་པོ་དེར་ཕྱག་རྒྱ་གསུམ་ཡི་གེ་གསུམ་གྱིས་མཚན་པ་བསྒོམ། སློབ་མ་ལྷག་པའི་ལྷར་བསམ་ལ་མཆོད་པ་ལྔས་མཆོད། སྲུང་སྐུད་དམར་པོ་ལ་མདུད་པ་གསུམ་བྱས་ལ་ཧཱུྃ་ལས་དམ་ཚིག་གི་སྐུད་པར་བསྐྱེད་ཅིང༌། ཡེ་ཤེས་ཀྱི་སྐུད་པ་བསྟིམ། ཡི་གེ་བདུན་པ་བཟླས་ཤིང་དཔུང་པ་གཡོན་པར་བཅིངས་ལ་ཡི་གེ་བརྒྱ་པས་བརྟན་པར་བྱ། དེ་ནས་བདུད་རྩི་སྦྱར་བ་ཁར་བླུད་ཅིང༌། ཨོཾ་ཧྲཱིཿབི་ཤུངྔྷཿསརྦ་དྷརྨཱཿསརྦ་པཱ་པཾ་ནི་སྱ་སཾ་ཤོ་ངྷ་ཡ་སརྦ་བི་ཀལྤ་ཨ་པ་ན་ཡེ་སྭཱ་ཧཱ། ཞེས་བཟླས་ལ། ལུས་ལ་ཡང་གཏོར། དེ་ནས་སོ་ཤིང་གས་ཆག་མེད་པ་སོར་བཅུ་གཉིས་པ་རྩེ་མོ་ལ་མེ་ཏོག་བཏགས་པ་ལག་ ¡Ã པ་གཡོན་ ( ¡¶ ལུ ¡· - པ་གཡོན་ ) པས་བཟུང༌། གསེར་དངུལ་ལས་བྱས་པར་མོས་ལ་སོ་བྲུད་པས་སྡིག་པ་སྐྱུགས་པར་བསམ་ལྟོས་པ་མེད་པར་དོར། དངོས་གྲུབ་བམ་ཕྲིན་ལས་གང་འགྲུབ་བརྟག རང་ལ་བལྟས་ན་མཆོག སྟེང་དུ་བལྟས་ན་མཁའ་སྤྱོད་ལ་སོགས་པ་གྲུབ་པ་བརྒྱད། འོག་ཏུ་བལྟས་ན་ས་འོག ཕྱོགས་མཚམས་སུ་བལྟས་ན་ལས་ཕྲན་ཚེགས་འགྲུབ་བོ། །དེ་ནས་ངྷཱིཿབཟླས་པའི་ཀུ་ཤ་སྟན་དང༌། ཧ་བཟླས་པ་སྔས་སུ་བྱིན་ལ། ཆོས་ཟབ་མོ་བཤད་དེ་སྤྲོ་བ་བསྐྱེད་པ་ནི ༑ འཇིག་རྟེན་དུ་ནི་ཀུན་མཁྱེན་དག །ཨུ་དུམྺཱ་རའི་མེ་ཏོག་བཞིན། །བརྒྱ་ལམ་ན་ནི་རེས་འགའ་ཞིག །འབྱུང་འགྱུར་ཡང་ནི་མི་འབྱུང་ངོ༌། །གསང་སྔགས་སྤྱོད་པའི་ཚུལ་འབྱུང་བ། །དེ་བས་ཀྱང་ནི་དཀོན་པ་སྟེ། །གང་གིས་སེམས་ཅན་མཉམ་མེད་དོན། །མྱ་ངན་མི་འདའ་བྱེད་པར་འགྱུར། །བསྐལ་པ་བྱེ་བ་དུ་མ་རུ། །སྔོན་དུ་སྡིག་པ་བྱས་པ་ཡང༌། །དཀྱིལ་འཁོར་འདི་འདྲ་མཐོང་མ་ཐག །ཐམས་ཅད་ཟད་པར་འགྱུར་ཡིན་ན། །གྲགས་པ་མཐའ་ཡས་སྔགས་སྤྱོད་པའི། །ཚུལ་ལ་གནས་ན་སྨོས་ཅི་དགོས། །སྐྱོབ་པའི་གསང་སྔགས་བཟླས་ན་ནི། །གོ་འཕང་བླ་ན་མེད་པར་འགྱུར ༑ ༑ གང་གིས་སྤྱོད་པའི་མཆོག་འདི་ལ། །བློ་གྲོས་ཤིན་ཏུ་མི་གཡོ་བས།

། སྡུག་བསྔལ་ཐམས་ཅད་འབྱུང་བ་ཡི། །ངན་འགྲོ་དེ་ཡིས་གཅོད་པར་འགྱུར། ། བདག་ཉིད་ཆེན་པོ་ཁྱེད་རྣམས་ཀྱིས། །རྙེད་པ་མཉམ་མེད་དེ་རིང་རྙེད། །གང་ཕྱིར་རྒྱལ་བ་སྲས་བཅས་པའི། །བདག་ཉིད་ཆེན་པོ་ཐམས་ཅད་ཀྱི། །བསྟན་པ་འདི་ལ་ཁྱེད་རྣམས་ཀུན། །ཡོངས་སུ་བཟུང་སྟེ་སྐྱེ་བཞིན་པར། །དེ་ཕྱིར་ཁྱེད་རྣམས་ཐེག་ཆེན་དུ། །ལེགས་པ་ཉིད་དུ་འགྲོ་བར་འགྱུར། །ཐེག་པ་ཆེན་པོ་ཆེར་འབྱུང་བའི། ། ལམ་མཆོག་འདི་ནི་དཔལ་དང་ལྡན། ཁྱེད་རྣམས་དེར་ནི་དོང་པས་ན། །རང་བྱུང་བསྐལ་པ་ཆེན་པོ་པ། །འཇིག་རྟེན་ཐམས་ཅད་མཁྱེན་པ་ཡི། །དེ་བཞིན་གཤེགས་པ་ཉིད་དུ་འགྱུར། །ཞེས་སྤྲོ་བ་བསྐྱེད་ལ་གློ་གཡས་པ་ས་ལ་ཕབ་སྟེ། དཀྱིལ་འཁོར་གྱི་ཁང་པ་དེ་ཉིད་དུ་ཉལ་བའམ། གཞན་དུ་ཡང་རུང་སྟེ་ཉལ་ལ་རྨི་ལམ་བརྟག་ངན་ན་བསྲུང་ངོ༌། །དེ་ལ་ངན་པ་ནི་ཆུས་ཁྱེར་བ་ལ་སོགས་པའོ། །བཟང་བ་ནི་རི་ཕུག་ཏུ་ཉི་མ་འདེ་བ་ལ་སོགས་པའོ། །སློབ་མ་ལྷག་པར་གནས་པའི་ཆོ་གའོ ༑ ༑ དེ་ནས་བུམ་པ་ལྷག་པར་གནས་པའི་ཆོ་ག་ནི། མདོར་བསྡུ་ན་གཉིས་སུ་བཅས་པ་ལྷག་པར་བཀྲུ། སྐྱ་ཞལ་བྱུག རྣམ་རྒྱལ་ལ་ཤོག་བུ་ལ་རིགས་ལྔའི་མཚན་མ་བྲིས་ལ་གདགས། ལས་ཐམས་ཅད་པ་ལ་སྣ་ཚོགས་རྡོ་རྗེ་བྲི། མགུལ་ཆིངས་བཅིང༌། གུ་གུལ་གྱིས་བདུག་ཅིང་སུམྦྷ་ནི་བཟླས། ཡུངས་དཀར་བརྡེག གཉིས་ཀའི་ནང་དུ་སྨན་ལྔ་དང་འབྲུ་ལྔ་དང༌། རིན་པོ་ཆེ་ལྔ་བཞུགབདུད་རྩི་ལྔ་བླུགས། དྲི་ཞིམ་པོའི་ཆུས་དགང༌། ཁ་རྒྱན་མེ་ཏོག་གི་ཕྲེང་བ་གདགས། རྣམ་རྒྱལ་དུ་དཀྱིལ་འཁོར་རྫོགས་པར་བསྐྱེད། གོ་ཆ་དགོད། ཡེ་ཤེས་པ་གཞུག དབང་བསྐུར་ཞིང་རྒྱས་གདབ། ཕྱི་ནང་གི་མཆོད་པས་མཆོད། ལས་ཐམས་ཅད་པར་བདེ་བ་ཆེན་པོའི་ལྷ་ལྔའམ། ཁཎྜ་རོ་ཧཱ་གང་རུང་བསྐྱེད། དེ་ལ་ཡེ་ཤེས་པ་གཞུག་པ་ལ་སོགས་པ་ཐམས་ཅད་རྫོགས་པར་བྱའོ། །དེ་ནས་རྣམ་རྒྱལ་དུ་ལྷ་རྫོགས ་ པའི་སྔགས་སམ་ཡུམ་གྱི་ཉེ་སྙིང་སརྦ་བུངྔྷ་ལ་སོགས་པ་བརྒྱ་ ¡Ã རྩའམ་ ( ¡¶ ལུ ¡· རྩ་བརྒྱད་དམ་ ) ཉེར་གཅིག་བཟླས་སོ།

།ལས་ཐམས་ཅད་པར་ཡང་དེ་ཉིད་དམ ༑ ཁཎྜ་རོ་ཧཱ་བཟླས། ཡང་ན་བདེ་ཆེན་གྱི་ལྷ་ལྔའི་སྔགས་བཟླས་ཀྱང་རུང་ངོ༌།། དེ་ནས་བུམ་པའི་སྟེང་གི་ཐོད་པའི་བདུད་རྩི་དེ་བུམ་པ་གཉིས་སུ་བགོས་ལ་བླུགས་པས་ལྷ་ཐམས་ཅད་འོད་དུ་ཞུ་བར་བསམ་མོ། །བུམ་པ་སྟ་གོན་ནོ། །དེ་ནས་དཀྱིལ་འཁོར་ཞག་གི་ནུབ་མོ་གནས་ཁང་ཕྱག་དར་བྱས་ལ། བ་བྱུང་དང་བདུད་རྩི་བསྲེས་པས་བྱུག བྲིས་སྐུ་ཞལ་དབྱེ། བྲིས་སྐུའི་ཕྱོགས་མཚམས་བརྒྱད་དུ་མེ་ཏོག་དང་སྤོས་ལ་སོགས་པའི་མཆོད་པའི་ཡོ་བྱད་ཅི་འབྱོར་པ་བཤམ། ནང་མཆོད་དང༌། མེད་དུ་མི་རུང་བ་རས་ཟུང་དང༌། ཀུ་ཤ་དང༌། གཏོར་མ་གཉིས་ལ་སོགས་པའང་བཤམ་མོ། །དེ་ནས་བདག་ཉིད་ལྷའི་རྣལ་འབྱོར་རྫོགས་པར་བསྒོམས་ལ་བདག་ཉིད་ལ་མཆོད་པ་ཅི་འགྲུབ་བྱ། དེ་ནས་རང་གི་དཀྱིལ་འཁོར་སྣ་བུག་གཡས་གཡོན་གཉིས་ནས་ཕྱེད་ཕྱེད་དུ་བྱས་ཏེ་སྙིང་གར་བསྡུ། དེ་ནས་བྲིས་སྐུའི་བགེགས་སྦྱང་བའི་ཕྱིར་གཏོར་མ་གསུམ་ལ། སརྦ་བིགྷྣཱན་ ( ¡¶ ཞ ¡·¡¶ ལུ ¡· + ན་མཿ ) སརྦ་ཏ་ཐཱ་ག་ཏེ་བྷྱོ་བྷི་ཤྭ་མུ་ཁེ་བྷྱཿ སརྦ་ཐཱ་ཁཾ་ཨུངྒ་ཏེ་སྥ་ར་ཎ་ཨི་མཾ་ག་ག་ན་ཁཾ་གྲྀཧྣེ་དཾ ༑ བ་ལིཾ་ཏེ་སྭཱ་ཧཱ། ཞེས་པ་ལན་གསུམ་དུ་བརྗོད་དེ་བསྐོར་ཞིང་གཏང༌། ཏིང་ལོ་ཆང་བུ་གསུམ་ལ་ཡང༌། སུམྦྷ་ནི་བརྗོད་ཅིང་བསྐོར་ལ་གཏང༌། གུ་གུལ་གྱིས་བདུག་ ཉུངས་དཀར་གྱིས་བྲབ། དྲག་པོས་སྦྱང་བའོ། །གཡས་སུ་མེ་གཡོན་དུ་ཆུ་བཞག་ལ། ( ¡¶ ཞ ¡· + རྡོ་རྗེ་མཁའ་འགྲོ་ལེའུ་དྲུག་པ་ལས། ཆགས་བྱུང་སྡིག་པ་མི་ཟད་པ། སྣ་ཡི་སྒོ་ནས་བྱུང་ནས་ནི། །དེ་ནས་ཁྲོ་བོའི་གཟུགས་བསྒོམ་པས། །ཀུན་ཏུ་ཟོས་པར་བསྒོམ་པར་བྱ། །ཞེས་དང༌། ཞེ་ལྔ་པ་ལས༑ སྡིག་པ་ཐམས་ཅད་དག་པ་ཡིས། །སློབ་དཔོན་བླ་མ་མཉེས་པར་འགྱུར། །ཞེས་གསུངས་སོ། ། ) ཨོཾ་བཛྲ་ཌཱ་ཀ་ཁ་ཁ་ཁཱ་ཧི་ ( ¡¶ ཞ ¡·¡¶ ལུ ¡· + ཁཱ་ཧི་ ) སརྦ་པཱ་པཾ་ད་ཧ་ན་ ¡Ã ཡ་ ( ¡¶ ཞ ¡· བཛྲ ་ ཡེ ¡¶ ལུ ¡· པ་པཾ་བྷསྨི་ཀུ་རུ་ ) སྭཱ་ཧཱ། ཞེས་བརྗོད་དེ་ལག་པ་གཡས་པས་ཏིལ་མེར་བསྲེག ། གཡོན་པས་ཏིལ་ཆུར་དོར།

དེ་ནས་མེ་ཡང་ཆུར་བླུགས་ལ་བཞི་མདོར་དོར་རོ། ། སློབ་དཔོན་དང་སློབ་མ་གཉིས་ཀའི་སྡིག་པ་སྦྱང་བའོ། །དེ་ནས་བྲིས་སྐུ་ལ་མེ་ལོང་བསྟན་ལ་དེའི་གཟུགས་བརྙན་ཤར་བ་ལ། ཇི་ལྟར་བལྟམས་པ་ལ་སོགས་པའི་ཚིགས་བཅད་བརྗོད་ཅིང༌། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲི་ཡེ་ཧཱུྃ ༑ ཞེས་བྱ་བ་ལ་སོགས་པས་མི་གཙང་བའི་དྲི་མ་བཀྲུའོ། །དེ་ནས་བྲིས་སྐུ་དེ་སྟ་གོན་གྱི་སྐབས་སུ་བཤད་པ་ལྟར། དམ་ཚིག་སེམས་དཔའ་བསྐྱེད་པ་ལ་སོགས་པ་ཡན་ལག་བཞིས་ལྷར་རྫོགས་པར་བསྐྱེད་ལ། ལྷ་རྣམས་རྫོགས་པའི་སྔགས་དང༌། ཡུམ་གྱི་ཉེ་སྙིང་དང༌། སྒོ་མ་བཞིའི་ཕྲེང་སྔགས་དང༌། ཨཱ་ལིའི་ཀཱ་ལི་དང༌། ཡི་གེ་བརྒྱ་བས་བྱིན་གྱིས་བརླབས་པས་བརྟན་པར་བྱ། དེ་ནས་དངོས་སུ་འབྱོར་པའམ་ ( ¡¶ ཞ ¡· + སྔགས་ཙམ་མམ་ ) ཡིད་ལས་བྱུང་བའི་མཆོད་པ ¡Ã འི་རྣམ་པ་ཐམས་ཅད་དང༌། ནང་བདུད་རྩི་དང༌། འཁྱུད་པའི་དང༌། བླ་ན་མེད་པའི་དང་བསྟོད་པའི་བར་ནི་ ( ¡¶ ལུ ¡· ཅི་འབྱོར་གྱིས་མཆོད། བསྟོད་པ་གང་རུང་གིས༌། ) སངས་རྒྱས་ལ་མཆོད་པའོ།། དེ་ནས་དུར་ཁྲོད་ཀྱི་བདག་པོ་རྣམས་ལ་གཏོར་མ་རྒྱ་ཆེན་པོ་གཏང༌། ¡Ã གྱི་སྐྱེ་བོ་ ( ¡¶ ལུ ¡· དེ་ནས་ ) དམ་ཚིག་ཅན་ཚོགས་པ་རྣམས་ལ་བཟའ་བཏུང་གི་ལོངས་སྤྱོད་ཀྱིས་ཚིམ་པར་བྱས་ཏེ། སློབ་དཔོན་བདག་ཉིད་ཀྱིས་དཀྱིལ་འཁོར་དུ་འཇུག་པ་ནས་བརྩམས་ཏེ། སློབ་མ་ལ་ཇི་ཙམ་བསྐུར་ ¡Ã གྱི་ ( ¡¶ ཞ ¡·¡¶ ལུ ¡· ཚད་ཀྱི་ ) དབང་ ( ¡¶ ལུ ¡· + ། དཀྱིལ་འཁོར་གྱི་གཙོ་བོ་ལས་ ) བླང་ངོ༌། །དེ་ཙམ་གྱིས་ནི་དཀྱིལ་འཁོར་ཆེན་པོ་མཆོད་པ་དང༌། བདག་ཉིད་འཇུག་པའི་ཆོ་ག་བསྟན་ཏོ། །དེ་ནས་སློབ་མ་དཀྱིལ་འཁོར་དུ་འཇུག་པ་ ¡Ã ནི། སློབ་དཔོན་གྱིས་ལས་ཐམས་ཅད་པའི་བུམ་པ་དང༌། གདོང་གཡོགས་དང་རྡོ་རྗེ་ཁྱེར་ལ་ལྷའི་ང་རྒྱལ་བརྟན་པར་བྱས་ཏེ། ( ¡¶ ཞ ¡· - ནི། སློབ་་་་་་་བྱས་ཏེ། ) བདེན་པའི་སྟོབས་བརྗོད་པ་ནི། ཆོས་རྣམས་གཟུགས་བརྙན་ལྟ་བུ་སྟེ།། དག་ཅིང་གསལ་ལ་རྙོག་པ་མེད། །གཟུང་དུ་མེད་ཅིང་བརྗོད་དུ་མེད།

།རྒྱུ་དང་ལས་ལས་ཀུན་ཏུ་འབྱུང༌། །དེ་ཉིད་དེ་བཞིན་ངེས་པར་འབྱུང༌། །བདེན་པ་དེ་ཡིས་དཀྱིལ་འཁོར་དུ། །གཟུགས་བརྙན་གསལ་བར་སློབ་མ་རྣམས། །ཀུན་གྱིས་སྒྲིབ་མེད་མཐོང་བར་ཤོག །ཅེས་ལན་གསུམ་བརྗོད་དོ། །དེ་ནས་སློབ་མ་རྣམ་སྣང་དུ་དམིགས་ལ་ཨ་ཁཾ་བཱི་ར་ཧཱུྃ། ཞེས་བརྗོད་ལ་གདོང་གཡོགས་དམར་པོ་བཅིང༌། ལག་ཏུ་མེ་ཏོག་གི་ཕྲེང་བ་གཏད། ལས་ཐམས་ཅད་པའི་ཆུས་སྤྱི་བོ་ནས་བྲན་ཞིང་སུམ་བྷ་ནི་བཟླས་སོ། །དེ་ནས་འཇུག་པའི་དྲི་བ་ནི། བུ་ཁྱོད་སུ་ཡིན་ཅི་ལ་དགའ།། ཞེས་བཟླས་སོ། །སློབ་མས། སྐལ་བཟང་བདག་བདེ་བ་ཆེན་པོ་ལ་དགའ་འོ། ། ཞེས་ལན་བཏབ། དེ་ནས་ཕྱིའི་འཇུག་པའི་ཕྱིར། སྙིང་གར་རྡོ་རྗེ་བཟུང་ལ། ཨོཾ་སརྦ་ཡོ་ག་ཙིཏྟ་ཨུཔྟཱ་ད་ཡ་མི། སུ་ར་ཏེ་ས་མ་ཡ་སྟཱཾ། ཧོཿསིངྔྷ་བཛྲ་ཡ་ཐཱ་སུ་ཁཾ། ཞེས་བརྗོད་དོ། །དེ་ནས་སློབ་དཔོན་གྱིས་འདི་སྐད་བརྗོད་པར་བྱ་སྟེ། དེང་ཁྱོད་དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་རློབ་པར་འགྱུར་གྱིས། དེ་བཞིན་གཤེགས་པ་ཐམས་ཅད་ཀྱི་གསང་བ་དམ་པ་འདི། དེ་བཞིན་གཤེགས་པ་ཐམས་ཅད་ཀྱི་དཀྱིལ་འཁོར་དུ་མ་ཞ྄ུགས་པ་རྣམས་ལ་སྨྲ་བར་མི་བྱ་སྟེ། མ་དད་པ་རྣམས་ལ་ཡང་མ་ཡིན་ནོ། །ཞེས་བརྗོད་དོ། །དེ་ནས་ཧཱུྃ་ཛཿཧཱུྃ་ཞེས་བརྗོད་ལ་སློབ་མའི་ལག་པ་ནས་རྡོ་རྗེས་དྲངས་ནས་ཡོལ་བའི་ནང་དུ་གཞུག་གོ །དེ་ཙམ་གྱིས་ནི་ཕྱིའི་འཇུག་པའོ། །དེ་ནས། གོང་ནས་གོང་གི་སྡོམ་པ་ནི། །བུ་ཁྱོད་ཀྱིས་ནི་བཟུང་བྱས་ཏེ ༑ ༑ གྲོལ་བའི་རྒྱུ་ནི་དེ་ལས་གཞན། །ཐབས་ནི་ཅུང་ཟད་ཡོད་མ་ཡིན། །ཞེས་དམ་ཚིག་བསྒྲག་གོ།དེ་ནས་ཉེ་སྙིང་བརྗོད་ཅིང༌། བདུད་རྩི་ཁར་བླུགས་སོ། །དེ་ནས་ཡང་ལྷག་པའི་ལྷར་མོས་ལ། སློབ་མ་ལ་གོ་ཆ་བསྐོན། སློབ་མའི་ལག་པ་གཡས་པ་ནས་བཟུང་ལ། ཨོཾ་ཤྲཱྀ་ཧེ་རུ་ཀཱ་ཡ་བིད། མ་ཧཱ་བིདྱ་ཛཱ་ཡཱ་ངྷི་མ་ཧེ་སྭཱ་ཧཱ། ཞེས་རང་གི་སེམས་ཉིད་ལ་དཔའ་བོས་བསྐུལ། དེ་ནས། གང་གི་དྲིན་གྱིས་བདེ་ཆེན་ཉིད། །སྐད་ཅིག་ཉིད་ལ་འཆར་བ་གང༌།

།བླ་མ་རིན་ཆེན་ལྟ་བུའི་སྐུ། །རྡོ་རྗེ་ཅན་ཞབས་པད་ལ་འདུད། །ཅེས་པས་བླ་མ་ལ་ཕྱག་འཚལ། ཡང༌། ( ¡¶ ཞ ¡·¡¶ ལུ ¡· + སངས་རྒྱས་ཀུན་གྱི་རང་བཞིན་སྐུ། །སློབ་དཔོན་ལ་ནི་བདག་སྐྱབས་མཆི། ། ) དཔའ་བོ་རྣལ་འབྱོར་མ་འཁོར་ལོ། །རྣལ་འབྱོར་གནས་ལ་བདག་སྐྱབས་མཆི། །ཞེས་ཞེ་ཐག་པས་ལྷག་པའི་ལྷ་ལ་ཕྱག་འཚལ་ཞིང་སྐྱབས་སུ་འགྲོ་བར་བྱའོ། །དེ་ནས་སློབ་མས་སློབ་དཔོན་ལ་གསོལ་གདབ་པ་ནི། དོན་དམ་སྨྲ་བའི་སེང་གེ་རྣལ་འབྱོར་ཞེས་བྱ་བ། ཉོན་མོངས་གཅོད་པའི་དོན་ལ་ཤིན་ཏུ་མཁས་གྱུར་པ། །སྲིད་པའི་ཉེས་བརྒྱ་བསྐྱེད་རྩ་ཉོན་མོངས་ཆོམ་ ( ¡¶ ལུ ¡· ཆོད་ ) མཛོད་ལ། །རྣལ་འབྱོར་རྒྱལ་པོ་དོན་དམ་དེ་ཉིད་བདག་ལ་གྲུབ་པར་མཛོད། །ཅེས་ལན་གསུམ་དུ་གསོལ་བ་གདབ། དེ་ནས་སློབ་དཔོན་གྱིས་ལྷ་ལ་གསོལ་བ་གདབ་པ་ནི། དེ་བཞིན་གཤེགས་པ་ཀུན་གྱི་གནས ༑ ༑ ཧེ་རུ་ཀ་དཔལ་གྲོང་ཁྱེར་མཆོག །སྙིང་པོ་དཀྱིལ་འཁོར་འདི་རུ་ནི། ། བདག་གི་སློབ་མ་གཞུག་པར་བགྱི། །ཞེས་ལན་གསུམ་དུ་གསོལ་བ་གདབ་བོ། ། དེ་ནས་གྲུབ་ན་སྔར་དཀྱིལ་འཁོར་ལ་བྱས་པ་བཞིན། སློབ་མ་ལ་བགེགས་དང༌། སྡིག་པ་དང༌། དྲི་མ་སྦྱང་བ་གསུམ་ཀར་བྱའོ། །མ་གྲུབ་ན་བགེགས་སྦྱང་བ་ཙམ་ལ་བརྟེན་ནས། སློབ་མ་སྐད་ཅིག་ཙམ་གྱིས་སྟོང་པར་བསྒོམ་ལ། མངོན་པར་བྱང་ཆུབ་པ་ལྔའམ། སྐད་ཅིག་གིས་སློབ་མ་ཧེ་རུ་ཀ་ཞལ་བཞི་ཕྱག་བཅུ་གཉིས་པར་བསྐྱེད་ལ། དེའི་སྙིང་གར་ཡང་ཡེ་ཤེས་ཀྱི་དཀྱིལ་འཁོར་རྫོགས་པར་བསྐྱེད་ལ། ཡེ་ཤེས་སེམས་དཔའ་རྣམས་ལྷའི་རྣམ་པའམ། ཨཱ་ལི་ཀཱ་ལིའི་རྣམ་པར་བཀུག་སྟེ། ¡Ã སློབ་མའི་ ( ¡¶ ལུ ¡· ཤིག་ཤིག་གི་ ) སྙིང་གར་བསྟིམ། སློབ་མའི་ལུས་ཐམས་ཅད་ལྷའམ་ཡིག་འབྲུས་ཁྱབ་པར་བསམ། དེ་ཙམ་གྱིས་ལྷ་དང་སྐལ་བ་མཉམ་པར་བྱས་ཤིང༌། དཀྱིལ་འཁོར་དུ་འཇུག་པའི་ངོ་བོ་ཡིན་ནོ། །དེ་ནས་བྱིན་གྱིས་བརླབ་པའི་ཕྱག་ནི། ཨོཾ་ན་མསྟེ་ཧཱུྃ། ན་མཱ་མི་ཧཱུྃ། ན་མོ་ན་མ་ཧཱུྃ་སྭཱ་ཧཱ། ཞེས་བྱ་བས་ལུས་ངག་ཡིད་གསུམ་གྱི་སྒོ་ནས་འཇུག་པའི་སྒོ་ལྷོ་ཕྱོགས་ནས་ཕྱག་གསུམ་བྱའོ།།

སྤྲོས་པ་ལ་དགའ་བས་ནི། གཡོན་སྐོར་གྱིས་ཕྱོགས་ཐམས་ཅད་ནས་ཕྱག་བྱའོ།། དེའི་སྔགས་རྒྱས་པ་ནི་འདིར་མ་བཀོད་དོ། །དེ་ནས་སྡོམ་པ་དབོག་པ་ནི། འདིའི་ལུགས་ཀྱི་སྡོམ་པ་བསྒྲགས་པ་ཙམ་གྱིས་ཀྱང་དབོག་པར་བཞེད་པས་སོ། །དང་པོར་སྡོམ་པ་བསྒྲགས་པ་ནི། སངས་རྒྱས་ཆོས་དང་དགེ་འདུན་ཏེ། །དཀོན་མཆོག་གསུམ་ལ་སྐྱབས་སུ་སོང༌། །འདི་ནི་སངས་རྒྱས་རིགས་ཡིད་འོང༌། །སྡོམ་པ་བརྟན་པར་གྱུར་པའོ། །རྡོ་རྗེ་དྲིལ་བུའི་ཕྱག་རྒྱ་ནི། །བློ་ཆེན་ཁྱོད་ཀྱིས་གཟུང་བྱ་སྟེ།། བྱང་ཆུབ་སེམས་གང་དེ་རྡོ་རྗེ། །ཤེས་རབ་དྲིལ་བུ་ཞེས་བསྒྲགས་སོ། ། ¡Ã སློབ་དཔོན་ ( ¡¶ ལུ ¡· བློ་ཆེན་ ) ཁྱོད་ཀྱིས་གཟུང་བྱ་སྟེ། །བླ་མ་སངས་རྒྱས་ཀུན་དང་མཉམ།། འདི་ནི་རྡོ་རྗེའི་རིགས་དག་པའི། །དམ་ཚིག་སྡོམ་པར་གསུངས་པའོ། །རིན་ཆེན་རིགས་ལ་རྟག་ཏུ་ནི། །ཉིན་རེ་བཞིན་ཡང་དུས་དྲུག་ཏུ། ། ( ¡¶ ལུ ¡· + ཆོས་དང་ཟང་ཟིང་མི་འཇིགས་བྱམས། ། ) སྦྱིན་པ་རྣམ་བཞི་རྟག་ཏུ་སྦྱིན། །ཕྱི་ནང་གསང་བ་ཐེག་པ་གསུམ།། དམ་པའི་ཆོས་ནི་མ་ལུས་གཟུང༌། །འདི་ནི་པདྨའི་རིགས་དག་པའི། །དམ་ཚིག་ཡིད་དུ་འོང་བའོ། །ལས་ཀྱི་རིགས་མཆོག་ཆེན་པོ་ལ། །སྡོམ་པ་ཐམས་ཅད་ལྡན་པར་ནི། །ཡང་དག་ཉིད་དུ་གཟུང་བར་གྱིས། །མཆོད་པའི་ལས་ཀྱང་ཅི་ནུས་ཀྱིས།། ཞེས་བསྒྲགས་སོ། །སློབ་དཔོན་གྱིས་བསྒྲགས་པའི་རྗེས་སུ། །སློབ་མས་ཀྱང་བཟླས་པ་བྱ་བ་ནི། སྲས་བཅས་སངས་རྒྱས་ཐམས་ཅད་དང༌། །དཔའ་བོ་རྣལ་འབྱོར་མ་རྣམས་ཀུན། །ཐམས་ཅད་བདག་ལ་དགོངས་སུ་གསོལ། །བདག་མིང་རྡོ་རྗེ་འདི་ཞེས་པ། །དུས་འདི་ཉིད་ནས་བཟུང་ནས་ནི། །ཇི་སྲིད་བྱང་ཆུབ་སྙིང་པོའི་བར། །ཇི་ལྟར་དུས་གསུམ་མགོན་པོ་རྣམས། །བྱང་ཆུབ་ཏུ་ནི་ངེས་མཛད་པའི

༑ ༑ བྱང་ཆུབ་སེམས་ནི་བླ་ན་མེད། །དམ་པ་བདག་གིས་བསྐྱེད་པར་བགྱི། ། ( ¡¶ ལུ ¡· + སངས་རྒྱས་རྣལ་འབྱོར་སྡོམ་པ་ལ། ། ) ཚུལ་ཁྲིམས་ཀྱི་ནི་བསླབ་པ་དང༌། །དགེ་བའི་ཆོས་ནི་སྡུད་པ་དང༌། །སེམས་ཅན་དོན་བྱེད་ཚུལ་ཁྲིམས་གསུམ། །བདག་གིས་སོ་སོར་བརྟན་པོར་བཟུང༌། ། ¡Ã སངས་རྒྱས་ཆོས་དང་དགེ་འདུན་ཏེ། །བླ་ན་མེད་པའི་དཀོན་མཆོག་གསུམ། །སངས་རྒྱས་རྣལ་འབྱོར་ལས་སྐྱེས་པའི། །སྡོམ་པ་དེང་ནས་བརྟན་པོར་བཟུང༌། ། ( ¡¶ ལུ ¡· - སངས་རྒྱས་་་་་་་པོར་བཟུང༌། ། ) རྡོ་རྗེའི་རིགས་མཆོག་ཆེན་པོ་ལ། །རྡོ་རྗེ་དྲིལ་བུ་ཕྱག་རྒྱ་ཡང༌། །ཡང་དག་ཉིད་དུ་གཟུང་བར་བགྱི ༑ ༑ སློབ་དཔོན་དག་ཀྱང་གཟུང་བར་བགྱི། །རིན་ཆེན་རིགས་མཆོག་ཆེན་པོ་ཡི ༑ ༑ དམ་ཚིག་ཡིད་དུ་འོང་བ་ལ། །ཉིན་རེ་བཞིན་ཡང་དུས་དྲུག་ཏུ། །སྦྱིན་པ་རྣམ་བཞི་རྟག་ཏུ་སྦྱིན། །བྱང་ཆུབ་ཆེན་པོ་ལས་བྱུང་བའི། །པདྨའི་རིགས་ཆེན་དག་པ་ལ ༑ ༑ ཕྱི་ནང་གསང་བ་ཐེག་པ་གསུམ། །དམ་པའི་ཆོས་ཀྱང་མ་ལུས་གཟུང༌། ། ལས་ཆེན་རིགས་ནི་བསྡུས་པ་ལ། །སྡོམ་པ་ཐམས་ཅད་ལྡན་པར་ནི། །ཡང་དག་ཉིད་དུ་གཟུང་བར་བགྱི། །མཆོད་པའི་ལས་ཀྱང་ཅི་ནུས་བགྱི། །སེམས་ཅན་ཀུན་གྱི་དོན་གྱི་ཕྱིར། ། ¡Ã བྱང་ཆུབ་སེམས་ནི་བླ་ན་མེད། །དམ་པ་བདག་གིས་བསྐྱེད་བགྱིས་ནས། ། ( ¡¶ ལུ ¡· - བྱང་ཆུབ་་་་་་་བགྱིས་ནས། ། ) བདག་གིས་སྡོམ་པ་མ་ལུས་བསྲུང༌།། མ་བསྒྲལ་བ་རྣམས་བདག་གིས་བསྒྲལ། །མ་གྲོལ་བ་རྣམས་བདག་གིས་དགྲོལ།། དབུགས་མ་ཕྱིན་པ་དབུགས་དབྱུང་ཞིང༌། །སེམས་ཅན་མྱ་ངན་འདས་ལ་དགོད།། ཅེས་ལན་གསུམ་བརྗོད་དོ། །དེ་ནས་ཡེ་ཤེས་དབབ་པའི་དམ་ཚིག་བསྒྲག་པ་ནི། དེང་ཁྱོད་དཔའ་བོ་དང་རྣལ་འབྱོར་མ་ཐམས་ཅད་ཀྱི་རིགས་སུ་ཞུགས་ཀྱིས། ངས་ཁྱཽད་ལ་དཔལ་ཧེ་རུ་ཀའི་ཡེ་ཤེས་བསྐྱེད་པར་བྱ་སྟེ། ཡེ་ཤེས་གང་གིས་ཁྱོད་དེ་བཞིན་གཤེགས་པ་ཐམས་ཅད་དང༌། དཔའ་བོ་དང་རྣལ་འབྱོར་མ་རྣམས་ཀྱི་དངོས་གྲུབ་ཀྱང་ཐོབ་པར་འགྱུར་ན། དངོས་གྲུབ་གཞན་ལྟ་སྨོས་ཀྱང་ཅི་དགོས།

ཁྱཽད་ཀྱིས་དཀྱིལ་འཁོར་ཆེན་པོ་མ་མཐོང་བ་རྣམས་ཀྱི་མདུན་དུ་སྨྲ་བར་མི་བྱ་སྟེ། དམ་ཚིག་ཉམས་པར་འགྱུར་ཏ་རེ། ཞེས་བརྗོད་དོ། །ཡང་སྙིང་གར་རྡོ་རྗེ་བཞག་སྟེ་བརྗོད་པ། ཧེ་རུ་ཀ་དཔལ་དེང་ཁྱོད་ཀྱི། །སྙྀང་ལ་ཡང་དག་ཞུགས་པར་གྱུར།། གལ་ཏེ་ཚུལ་འདི་སྨྲས་ན་ནི། །དེ་མ་ཐག་ཏུ་དྲལ་ཏེ་གཤེགས། །དེ་ནས་བདུད་རྩི་བླུད་ལ་བརྗོད་པ་ནི། །འདི་ནི་ཁྱོད་ཀྱི་དམྱལ་བའི་ཆུ། །དམ་ཚིག་འདས་ན་སྲེག་པར་བྱེད། །དམ་ཚིག་བསྲུངས་ན་དངོས་གྲུབ་ནི། །རྡོ་རྗེ་བདུད་རྩིའི་ཆུ་འདིས་འགྲུབ ༑ ༑ ཨོཾ་པཉྩ་ཨ་མྲི་ཏ་ཨུ་ད་ཀ་ཋཿཋཿཋཿཧཱུྃ། དེ་ནས་བླ་མའི་བཀའ་མཉན་པར་གདམས་པ་ནི། དེང་ནས་བརྩམས་ཏེ་བུ་ཁྱོད་ཀྱི་ཧེ་རུ་ཀ་ང་ཡིན་གྱིས། ངས་གང་འདི་གྱིས་ཤིག་ཅེས་བསྒོ་བ་དེ་ཁྱོད་ཀྱིས་ ¡Ã བྱའོ། ( ¡¶ ཞ ¡· བྱ་དགོས་སོ། ) ཁྱོད་ཀྱིས་ང་ལ་བརྙས་པར་ཡང་མི་བྱ་སྟེ། ཁྱོད་ཡིད་མི་བདེ་བ་མ་སྤངས་པར་ཚེའི་དུས་བྱས་ནས་སེམས་ཅན་དམྱལ་བར་ལྟུང་བར་འགྱུར་ཏ་རེ། ཞེས་བརྗོད་དོ། །དེ་ནས་ནང་གི་འཇུག་པ་ཡེ་ཤེས་དབབ་པར་གསོལ་བ་གདབ་པ་ནི། དེ་བཞིན་གཤེགས་པ་ཐམས་ཅད་དང་དཔའ་བོ་དང་རྣལ་འབྱོར་མ་རྣམས་ཀྱི་ ( ¡¶ ཞ ¡·¡¶ ལུ ¡· ཀྱིས་ ) བྱིན་གྱིས་རློབས་ཤིག བདག་ལ་དཔལ་ཧེ་རུ་ཀ་དབབ་ཏུ་གསོལ། ཞེས་སྨྲར་གཞུག་གོ །དེ་ནས་རྫས་དང་སྔགས་དང་ཏིང་ངེ་འཛིན་གྱིས་བསྐུལ་ལ་དབབ་སྟེ། དེའང་གཞུང་ལས་འབྱུང་བའི་རྫས་ཀྱིས་འདུག་ཅིང༌། སྐུའི་སྦྱོར་བ་ཐམས་ཅད་ཀྱི་རོལ་མོའི་སྒྲ་བྱའོ ༑ ༑ ངག་ཏུ་ཡབ་ཡུམ་གྱི་སྙིང་པོའི་རྗེས་ལ། ཨོཾ་ཏིཥྛ་མ་ཧཱ་ཀྲོ་དྷ་ཨཱ་ ( ¡¶ ཞ ¡· ཨ་ ) བེ་ཤ་ཡ་ཧཱུྃ། ཨོཾ་ཤྲཱི་ཧེ་རུ་ཀཱ་ཡ་བིད་མ་ཧེ་བིདྱ་རཱ་ཛཱ་དྷི་མ་ཧེ་སྭ་ཧཱ། ཞེས་བརྗོད་དེ། དེ་ནས་ཏིང་ངེ་འཛིན་གྱིས་དཔའ་བོ་དང་རྣལ་འབྱོར་མ་དཔག་ཏུ་མེད་པ་རྣམས། དེའི་བ་སྤུའི་བུ་ག་ནས་འཇུག་པར་བསམ་ཞིང་སྙིང་གར་ཐིམ་པར་བསམ་མོ། །དེ་ནས་ལུས་ལ་འབྱུང་བའི་དཀྱིལ་འཁོར་ཡང་བཀོད་དེ། རྐང་མཐིལ་དུ་ཡྃ་ལས་རླུང་གི་དཀྱིལ་འཁོར་གཡོ་བ་བ་དན་དང་བཅས་པ་བསམ།

དེའི་སྟེང་དུ་རྃ་ལས་མེའི་དཀྱིལ་འཁོར། དེའི་སྟེང་དུ་ཡི་གེ་ཛྷཻཾ་ལྗང་གུ་བསམ། སྙིང་གར་སའི་དཀྱིལ་འཁོར་སེར་པོ་གྲུ་བཞི་རྡོ་རྗེས་མཚན་པ། མགྲིན་པར་པྃ་ལས་ཆུའི་དཀྱིལ་འཁོར་དཀར་པོ་ཟླུམ་པོ་བུམ་པས་མཚན་པ། སྤྱི་བོར་ཡྃ་ལས་རླུང་བསམ་མོ། །དེ་ནས་རྐང་མཐིལ་གྱི་རླུང་དང་མེས་ནམ་མཁའ་ལ་བཏེག སྤྱི་བོའི་རླུང་གིས་མར་ཕུལ་བར་བསམ་མོ། །དེ་ལྟར་སློབ་དཔོན་དང་སློབ་མ་གཉིས་ཀས་བསྒོམས་ན་མྱུར་དུ་འབབ་པར་འགྱུར་རོ། །དེ་ནས་སྐུ་གསུང་ཐུགས་གང་བབས་ཀྱང་སྤྱི་བོར་རྡོ་རྗེ་བཞག་ལ་ཏིཥྛ་བཛྲ་ཞེས་པས་བརྟན་པར་བྱའོ། །དེ་ནས་དཀྱིལ་འཁོར་གྱི་ལྷའི་ཁ་དོག་བརྟགས་ལ་ལྟོས་པ་མེད་པར་མེ་ཏོག་ཕྲེང་བ་དོར། སླར་ཡང་བླངས་ཏེ་ཨོཾ་པྲ་ཏི་གྲྀ་ཧྣས་མི་མཾ། ས་ཏྭ་མ་ཧཱ་བཱ་ལ། ཞེས་བརྗོད་ལ་མགོ་ལ་བཅིང༌། དེ་ནས། ཧེ་རུ་ཀ་དཔལ་དེང་ཁྱོད་ཀྱི། །མིག་འབྱེད་པར་ནི་རྩོམ་པར་མཛད། །ཕྱེ་བས་ཐམས་ཅད་མཐོང་བར་འགྱུར། །རྡོ་རྗེའི་མིག་ནི་བླ་ན་མེད། །ཅེས་བརྗོད་ལ་གདོང་གཡོགས་དགྲོལ། དེ་ནས་དཀྱིལ་འཁོར་གྱི་ལྷ་ངོ་བསྟན་པ་ནི། དཀྱིལ་འཁོར་བཟང་པོ་འདི་ལ་ལྟོས། །ད་ནི་དད་པ་རབ་ཏུ་སྐྱེ། ཁྱོད་ནི་རྣལ་འབྱོར་མ་རིགས་སྐྱེས ༑ ༑ སྔགས་དང་ཕྱག་རྒྱའི་བྱིན་གྱིས་བརླབས། །འགྲོ་བའི་ཕུན་སུམ་ཚོགས་དོན་དང༌། །དངོས་གྲུབ་ཀུན་ནི་མངོན་དུ་གྱུར། །དམ་ཚིག་ཐམས་ཅད་བསྲུང་བ་དང་ ༑ ༑ གསང་སྔགས་ལ་ཡང་བརྩོན་པར་གྱིས། །ཞེས་བརྗོད་ལ་ལྷ་གང་ལ་མེ་ཏོག་ཕོག་པ་གཙོ་བོར་བསྟན་ཅིང༌། གཞན་སྒོ་སྲུང་ནས་གཙོ་བོའི་བར་དུ་བསྟན་ཏོ ༑ ༑ དེ་ཡང༌། སྣ་ཚོགས་པདྨོའི་ལྟཻ་བར་བཞུགས། །གཉིས་མེད་གཉིས་མེད་པང་ན་གནས། །བརྟན་གཡོ་ཀུན་གྱི་བདག་ཉིད་ཅན། །སྤྱོད་དང་གྲོལ་བར་རབ་བརྩོན་པ། །ཀུན་མཁྱེན་ཀུན་མཛད་གཙོ་བོ་སྟེ། །དཔའ་བོ་ཆེ་ལ་བུ་ཁྱོད་ལྟོས། ། ཞེས་ཀྱང་བརྗོད་དོ། །དེ་དག་ཙམ་གྱིས་ནི་སློབ་མ་དཀྱིལ་འཁོར་དུ་འཇུག་པའི་ཆོ་གའོ ༑ ༑ དེ་ནས་སློབ་མ་དབང་བསྐུར་བར་བྱ་བའི་ཕྱིར།

ཅི་འབྱོར་བའི་ཡོན་བླ་མ་རྡོ་རྗེ་སློབ་དཔོན་ལ་ཕུལ་ལ། གསོལ་བ་གདབ་པ་ནི། ཧེ་རུ་ཀ་དཔལ་དབང་བསྐུར་བ། ། ( ¡¶ ཞ ¡· + འགྲོ་བ་སྐྱོབ་པའི་གཟི་བརྗིད་ཅན། ། ) ཇི་ལྟར་ཡོན་ཏན་འབྱུང་གནས་གཙོ ༑ ༑ དེ་བཞིན་བདག་ལ་དེང་སྩཽལ་ཞིག །ཅེས་ལན་གསུམ་དུའོ། །རྡོ་རྗེ་སློབ་དཔོན་དུ་འོས་པའི་དེའི་སྟེང་དུ་ཡང༌། དཔའ་བོ་ཆེན་པོ་མི་ལྡོག་པའི། །དབང་བསྐུར་བ་ནི་བདག་ལ་སྩོལ། །སེམས་ཅན་ཀུན་གྱི་དོན་གྱི་ཕྱིར། །བདག་ནི་རྟག་ཏུ་སློབ་དཔོན་འགྱུར། །ཞེས་ལན་གསུམ་དུའོ། །དེ་ནས་སྣ་ཚོགས་པདྨའམ་སེང་གེའི་ཁྲིའི་སྟེང་དུ་སློབ་མ་བཞག་ལ། ¡Ã ལྷའི་རྣལ་འབྱོར་འཛིན་དུ་གཞུག ( ¡¶ ལུ ¡· - ལྷའི་རྣལ་་་་་་་་དུ་གཞུག ) སྦྱོང་བ་རྣམ་པ་གསུམ་འཇུག་པའི་སྐབས་བཞིན་དུ་བྱའོ། །དེ་ནས་དབང་བསྐུར་བ་བཅུ་བཞི་ ( ¡¶ ཞ ¡· - བཞི་ ) ལས། ཐོག་མར་མེ་ཏོག་ཕྲེང་བའི་དབང་བསྐུར་བ་ནི། སྔར་གྱི་མེ་ཏོག་གང་ཡིན་པ་དེ་ལྷ་ལ་དབུལ་ཏེ་དྲིན་ལན་ལན་གྱིས་བླན་པའི་ཚུལ་ལོ། །སླར་ཡང་བླངས་ལ་མགོ་ལ་བཏགས་ཏེ། དེའི་རིགས་དང་རྗེས་སུ་འབྲེལ་བའི་མིང་གདགས་སོ། །དེ་ནས་ལྷ་དེ་ཉིད་ཀྱི་སྙིང་པོའམ། གཙོ་བོའི་སྙིང་པོ་ཡི་གེ་ཉི་ཤུ་རྩ་གཉིས་པའི་རྗེས་སུ་བཟླས་པ་ལན་གསུམ་གྱིས། ལྷ་ཐམས་ཅད་ཀྱི་ ( ¡¶ ཞ ¡·¡¶ ལུ ¡· + སྔགས་ཀྱི་ ) བཟླས་པའི་ལུང་ཐོབ་པར་འགྱུར་རོ། །དེ་ནས་རིག་པའི་དབང་ལྔ་ལ་ཐོག་མར་ཆུའི་དབང་ནི། བུམ་པའི་ནང་དུ་ ¡Ã མི་བསྐྱོད་པ་ ( ¡¶ ཞ ¡· - མི་བསྐྱོད་པ་ ) སྐད་ཅིག་མའམ་ཆོ་ག་གསུམ་གྱིས་བསྐྱེད་ལ། དེ་འོད་དུ་ཞུ་བའི་ཆུར་བསམ། སློབ་མ་ཡང་སྐད་ཅིག་གིས་མི་བསྐྱོད་པར་བསྒོམ་དུ་གཞུག དེ་ནས་བུམ་པ་ཐོགས་ལ་ནམ་མཁའ་ལ་སྐད་ཅིག་གིས་སྒོ་མཚམས་མ་བརྒྱད་བྱོན་པར་བསམ་སྟེ། བུམ་པའི་ཆུས་དབང་བསྐུར་བར་བསམ་ཞིང༌། དངོས་སུའང་བུམ་པའི་ཆུ་བླུགས་ཏེ། སྒོ་མཚམས་མའི་སྔགས་ཀྱི་མཐར་བཛྲ་ཨ་བྷི་ཥིཉྩ་བརྗོད་དོ། །དེ་ནི་ཕྱིའི་དབང་ངོ༌། །དེ་ནས་སློབ་དཔོན་གྱི་སྙིང་གའི་ས་བོན་གྱིས་འོད་ཀྱིས་མི་བསྐྱོད་པ་དཔག་ཏུ་མེད་པ་བཀུག་སྟེ།

སློབ་མའི་སྤྱི་བོར་ཟླ་བ་ལ་ཨཾ་བསམ་པའི་བུ་ག་ནས་ཞུགས་ཏེ། ལུས་ཐམས་ཅད་མི་བསྐྱོད་པའི་རྡུལ་ཕྲ་རབ་ཀྱིས་ཁྱབ་པར་བསམ་མོ། །དེ་ནས་མཆོད་པ་ལྔས་མཆོད། ཕུང་པོ་ལྔ་ལས་རྣམ་ཤེས་དགཉོན་མོངས་པ་ཞེ་སྡང་དག ཆོས་ཀྱི་དབྱིངས་ཀྱི་ཡེ་ཤེས་དང༌། མི་བསྐྱོད་པའི་དངོས་གྲུབ་ཐོབ་པ་ཡིན་ནོ། །ཞེས་བསྟན་ཏོ། །གཉིས་པ་དབུ་རྒྱན་གྱི་དབང་ནི་དབུ་རྒྱན་སྐད་ཅིག་མའམ་ཆོ་ག་གསུམ་གྱིས་རིན་འབྱུང་དུ་བསྐྱེད། སློབ་མའང་རིན་འབྱུང་དུ་བསྒོམ་དུ་གཞུག དེ་ནས་ཕག་མོའི་ ( ¡¶ ཞ ¡·¡¶ ལུ ¡· + ཉེ་བའི་ ) སྙིང་པོའི་རྗེས་ལ། ཨོཾ་པྲ་ཏི་ཙྪ་མ་ཧཱ་མུ་ཀུ་ཊ་ཧོ། ཞེས་བརྗོད་དེ་དབུ་རྒྱན་མགོ་ལ་བཞག བུམ་པའི་ཆུས་ཀྱང་སྔར་བཞིན་དུ་བླུགས་པ་ནི་ཕྱིའི་དབང་ངོ༌། །ཡང་སྙིང་གའི་ས་བོན་གྱི་འོད་ཀྱིས་རིན་ཆེན་འབྱུང་ལྡན་དཔག་ཏུ་མེད་པ་སྤྱན་དྲངས་ལ། སློབ་མའི་སྤྱི་བོའི་སྣ་ཚོགས་རྡོ་རྗེའི་ལྟེ་བའི་བུ་ག་ན་མར་བསྟིམ་ལ། ལུས་ཐམས་ཅད་རིན་ཆེན་འབྱུང་ལྡན་གྱི་རྡུལ་ཕྲ་རབ་ ¡Ã ཏུ་ ( ¡¶ ཞ ¡· ཀྱིས་གང་བར་ ) བསམ། མཆོད་པ་ལྔས་མཆོད ༑ ཚོར་བ་དང་སེར་སྣ་དག མཉམ་པ་ཉིད་དང༌། རིན་ཆེན་འབྱུང་ལྡན་གྱི་བསྐལ་བ་དང་མཉམ་པར་བསྟན་ཏོ། །གསུམ་པ་རྡོ་རྗེའི་དབང་ནི་ཆོ་ག་གསུམ་མམ་སྐད་ཅིག་མས། རྡོ་རྗེ་སྣང་བ་མཐའ་ཡས་སུ་བསྐྱེད། སློབ་མའང་སྣང་མཐར་བསྒོམ་དུ་གཞུག དེ་ནས། འདི་དེ་སངས་རྒྱས་ཐམས་ཅད་ཀྱི། །ཧེ་རུ་ཀ་དཔལ་དབང་བསྐུར་བས། །དེ་རིང་ཁྱོད་ལ་དབང་བསྐུར་ཏེ། །རབ་ཏུ་གྲུབ་ཕྱིར་རྡོ་རྗེ་ལོངས ༑ ༑ ཞེས་བརྗོད་ལ་ལག་ཏུ་སྦྱིན། ཡང་བུམ་ཆུས་བྲན། ཡང་སྙིང་གའི་ས་བོན་གྱི་འོད་ཀྱིས་སྣང་བ་མཐའ་ཡས་དཔག་ཏུ་མེད་པ་སྤྱན་དྲངས་ལ་མགྲིན་པར་པདྨའི་ལྟེ་བ་ནས་ཞུགས་པས། སློབ་མའི་ལུས་ཐམས་ཅད་འོད་དཔག་མེད་ཀྱི་རྡུལ་ཕྲ་རབ་ཀྱིས་ཁེངས་པར་བསམ་པ་ནི་ནང་གི་དབང་ངོ༌། །ཡང་མཆོད་པ་ལྔས་མཆོད ༑ འདུ་ཤེས་དང་འདོད་ཆགས་གཉིས་དག སོ་སོར་རྟོགས་པ་དང་སྣང་བ་མཐའ་ཡས་ཀྱི་སྐལ་པ་བཞག་གོ་ཞེས་དྲན་པར་བྱའོ།

།བཞི་པ་དྲིལ་བུ་ནི། སྐད་ཅིག་མའམ་ཆོ་ག་གསུམ་གྱིས་དོན་ཡོད་གྲུབ་པར་བསྐྱེད། སློབ་མའང་དོན་གྲུབ་ཀྱི་ང་རྒྱལ་བསྐྱེད་དུ་བཅུག་ལ། དེ་ནས། འདི་ནི་རྣལ་འབྱོར་མ་ཀུན་གྱིས། །ཤེས་རབ་དབྱངས་ཀྱི་རྗེས་འགྲོར་བཤད། །བྱང་ཆུབ་མཆོག་ཏུ་རྒྱལ་བས་བཞེད། ཁྱོད་ཀྱིས་ཀྱང་ནི་རྟག་ཏུ་བཅང༌། །སྲིད་པ་ངོ་བོ་ཉིད་ཀྱིས་དག །ངོ་བོ་ཉིད་ཀྱིས་སྲིད་བྲལ་བྱས། །རང་བཞིན་དག་པའི་སེམས་ལྡན་པ། །སྲིད་པ་དམ་པ་བྱེད་པར་འགྱུར ༑ ༑ ཞེས་བརྗོད་དེ་ ( ¡¶ ལུ ¡· + དྲིལ་བུ་ ) ལག་པ་གཡོན་པར་སྦྱིན། ཡང་བུམ་པའི་ཆུས་ཀྱང་དབང་བསྐུར་བ་ནི་ཕྱིའི་དབང་ངོ༌། །ཡང་སྙིང་གའི་ས་བོན་གྱི་འོད་ཀྱིས་དོན་ཡོད་གྲུབ་པའི་རྡུལ་ཕྲ་རབ་ཀྱིས་གང་བར་བསམ་པ་ནི་ནང་གི་དབང་ངོ༌། །ལྔ་པ་མིང་གི་དབང་ནི། དབང་རྫས་དངོས་སུ་མེད་པས་རྣམ་སྣང་དུ་བསྐྱེད་པ་མེད་ལ ༑ སློབ་མ་རྣམ་སྣང་དུ་བསྒོམ་དུ་བཅུག་སྟེ། དེ་ནས་སློབ་དཔོན་གྱིས་རྡོ་རྗེ་དྲིལ་བུ་བཟུང་སྟེ། མཁའ་འགྲོ་མ་ལ་སོགས་པ་བཞིའི་མཐར། ཨོཾ་ཤྲཱི་ཧེ་རུ་ཀ་ཨ་དྷི་པ་ཏི་སྟྭཾ། ཨ་བྷི་ཥཉྩ་མི། ཤྲཱི་ཧེ་རུ་ཀ་ ( ¡¶ ཞ ¡· + བཛྲ་ ) ནཱ་མ་ཨ་བྷི་ཥེ་ཀ་ཏ། ཞེས་བརྗོད་ལ་གང་ལ་མེ་ཏོག་ཕོག་པའི་ལྷ་ལས་དྲས་པའི་མིང་གདགས་ཏེ་ཏིང་ངེ་འཛིན་གྱིས་ནམ་མཁའ་ལས་མཁའ་འགྲོ་མ་ལ་སོགས་པ་བཞིས་མིང་འདོགས་པར་བསམ། ཡང་བུམ་པའི་ཆུས་སྤྱི་བོ་ནས་གཏོར་བ་ཕྱིའི་དབང་ངོ༌། །ཡང་ས་བོན་གྱི་འོད་ཟེར་གྱིས་རྣམ་སྣང་དཔག་ཏུ་མེད་པ་སྤྱན་དྲངས་ལ། སློབ་མའི་སྤྱི་བོ་ནས་ཨོཾ་མགོ་ཐུར་ལྟས་ཀྱི་བུ་ག་ན་མར་བསྟིམ་པས། ལུས་ཐམས་ཅད་རྣམ་སྣང་གི་རྡུལ་ཕྲ་རབ་ཀྱིས་གང་བར་བསམ་ ( ¡¶ ལུ ¡· + མཆོད་ ) པ་ནི་ནང་གི་དབང་ངོ༌། ། ( ¡¶ ཞ ¡· + ཡང་མཆོད། ) སྤང་བྱ་གཟུགས་དང༌། གཏི་མུག་གཉིས་དག གཉེན་པོ་མེ་ལོང་ལྟ་བུ་དང༌། རྣམ་སྣང་གི་སྐལ་བ་དང་ལྡན་པར་བྱས་པའོ་ཞེས་བརྗོད་པའོ། །དེ་ལྟར་ན་མེ་ཏོག་ཕྲེང་བ་དང་རིགས་པའི་དབང་ལྔ་དང་དྲུག་གོ །དེ་ནས་རང་གི་ལྷག་པའི་ལྷའི་སྐུ་གསུང་ཐུགས་རྡོ་རྗེ་དང་མི་འབྲལ་བར་བྱ་བའི་ཕྱིར།

ཐུན་མོང་གི་བརྟུལ་ཞུགས་ནི། ཡང་སློབ་མ་མི་བསྐྱོད་པར་བསྒོམ་དུ་གཞུག སློབ་དཔོན་གྱིས་དེའི་སྙིང་གར་ཡང་མི་བསྐྱོད་པ་གཅིག་བསྒོམ་པ་ནི་ནང་གི་དབང་ངོ༌། །དེ་ནས། འདི་དེ་སངས་རྒྱས་ཐམས་ཅད་དེ། །ཧེ་རུ་ཀ་དཔལ་ཕྱག་ན་གནས ( ¡¶ ཞ ¡· བསྣམས་ ) ། ཁྱོད་ཀྱི་ཀྱང་ནི་རྟག་ཏུ་བཅང༌། །ཧེ་རུ་ཀ་དཔལ་བརྟུལ་ཞུགས་བརྟན། །ཨོཾ་སརྦ་ཏ་ཐཱ་ག་ཏ་སིདྡྷི། བཛྲ་ས་མ་ཡ་ཏིཥྛ་ཨེ་ཥ་སྟྭཾ། དྷཱ་ར་ཡ་མི་ཧཱུྃ་ཧ་ཧ་ཧ་ཧོ་ ( ¡¶ ལུ ¡· + ཧོ་ ) ཞེས་བརྗོད་ལ་ལག་ཏུ་རྡོ་རྗེ་སྦྱིན་པ་ནི་རྡོ་རྗེའི་བརྟུལ་ཞུགས་སོ། །དེ་ནས་སྤྱོད་པ་ལ་ནུས་མཐུ་དང་ལྡན་པར་བྱའི་ཕྱིར། ཐུན་མོང་མ་ཡིན་པའི་བརྟུལ་ཞུགས་ནི། སློབ་མ་ཕྱག་བཅུ་གཉིས་པའི་ང་རྒྱལ་འཛིན་དུ་བཅུག་ལ། སྙིང་གར་ཡང་དེ་འདྲ་གཅིག་བསམ་ལ ༑ ཁ་ཊྭཱཾ་ག་ལག་ཏུ་བྱིན་ལ་འདི་སྐད་དུ་བརྗོད་དེ། ཁ་ཊྭཱཾ་ ¡Ã ཅང་ཏེའུ་ལྷུང་བཟེད་བཟང་ ( ¡¶ ལུ ¡· ག་དང་ཌ་མ་རུ ) ། །ཧེ་རུ་ཀ་དཔལ་ཁ་ཊྭཱཾ་ག །རྣལ་འབྱོར་མ་ནི་ཌ་མ་རུ། །རྡོ་རྗེ་ཁ་ཊྭཱཾ་རྡོ་རྗེ་བཅས། །དྲིལ་བུ་སིལ་སིལ་སྒྲ་སྒྲོགས་ཤིང༌། །ཚངས་པའི་སྐུད་ཐོགས་རྣལ་འབྱོར་བདག ཁ་ཊྭཱཾ་ག་དང་རྣལ་འབྱོར་སྣོད། །དཔའ་བོ་ཆེན་པོས་བླང་བར་གྱིས། །ཞེས་བརྗོད་དོ། །དེ་ནས་ལྷ་མཆོད་པའི་རྗེས་སུ་གནང་བ་ནི། དེང་ནས་བརྩམས་ཏེ་རྫོགས་སངས་རྒྱས། །སྲས་དང་བཅས་ལ་རྣམ་རོལ་ཕྱིར ༑ ༑ ཤེས་རབ་ཐབས་ཀྱིས་སྙེམས་བཅས་པས། །གར་མཆོད་བདེ་བའི་དགའ་སྟོན་གྱིས། ཨ། སྒེག་མོ་ཡིའོ། །སྒེག་དང་བཅས་པས་ཕྲེང་བ་འཕང༌། །སངས་རྒྱས་ཀུན་རྫོགས་རྣལ་འབྱོར་དང༌། །དེ་ཡི་འབྲལ་བར་མི་འགྱུར་རོ ( ¡¶ ཞ ¡· ཏེ ) ། ། ཕྲེང་བ་དེ་ཡི་རྒྱན་ཡིན་ནོ། །ཨོཾ། ཕྲེང་བ་མ་ཡིའོ། །ལུས་ཅན་ཀུན་ལ་དམ་ཆོས་ཀྱི།། གླུ་ནི་ཁྱོད་ཀྱིས་བླང་བར་བྱ། །དེ་ནས་རྣལ་འབྱོར་མ་དེ་དང༌། །མྱུར་དུ་བདེ་བ་མྱོང་བར་འགྱུར། །གཱི། གླུ་མ་ཡིའོ། །དེ་ཉིད་ཐལ་མོའི་གར་གྱིས་ནི། །སངས་རྒྱས་ཐམས་ཅད་ཆགས་པར་བྱ།།སངས་རྒྱས་འདུས་པའི་ཕྲིན་ལས་ཀྱི (

¡¶ ཞ ¡·¡¶ ལུ ¡· ཀྱིས ) །། གར་མཁན་ཚུལ་དུ་བསྒྱུར་བ་གྱིས། །ཧོཿ གར་མ་ཡིའོ། །སངས་རྒྱས་རྣམས་ལ་མེ་ཏོག་གཏོར། །བྱང་ཆུབ་ཡན་ལག་ཚོགས་གྱུར་པས། །མཚན་དང་དཔེ་བྱད་ལྡན་པ་ཡི ༑ ༑ བདེ་གཤེགས་སྐུ་ནི་ཐོབ་པར་གྱིས། །བྷཱུཾ། མེ་ཏོག་མ་ཡིའོ། །རྫོགས་སངས་རྒྱས་ལ་སྤོས་ཕུལ་བས། །བརྟུལ་ཞུགས་བཟང་པོས་ལེགས་ཚིམ་གྱིས། །ལུས་ཅན་བདེ་གཤེགས་ཆ་ལུགས་སུ། །ཡེ་ཤེས་ཀྱིས་ནི་ཚིམ་བར་གྱིས། ཨཿ བདུག་པ་མ་ཡིའོ། །ཆོས་ཀྱི་མར་མེ་ལེགས་སྤར་བས། །པདྨ་གར་དབང་རང་ཉིད་དེ།། སེམས་ཅན་མ་རིག་ལྡོངས་པ་ལ། །ཡེ་ཤེས་སྒྲོན་མེ་འབར་བར་གྱིས། །པྲ། མར་མེ་མ་ཡིའོ། ཁྱོད་ཀྱིས་རྒྱལ་ལ་དྲི་ཕུལ་བས། །ཚུལ་ཁྲིམས་ ¡Ã ཏིང་འཛིན་ ( ¡¶ ལུ ¡· དེ་བཞིན་ ) ཤེས་རབ་དང༌། །རྣམ་གྲོལ་ཡེ་ཤེས་མཐོང་བ་ཡིས། །བྱང་ཆུབ་ལུས་ཅན་རྣམས་ལ་བསྒོས། །གྷ། དྲི་ཆབ་མ་ཡིའོ། །དེས་ནི་སེམས་ཅན་ཐམས་ཅད་ཀྱི་དོན་བྱ་བའི་རྗེས་སུ་གནང་བ་ནི། ཇི་ལྟར་མིག་མཁན་རྒྱལ་པོ་ཡིས། །འཇིག་རྟེན་ལིང་ཐོག་བསལ་བ་ལྟར། །བུ་ཁྱོད་ཀྱི་ནི་མི་ཤེས་པའི། །རབ་རིབ་རྒྱལ་བ་རྣམས་ཀྱིས་བསལ

༑ ༑ ཨོཾ་བཛྲ་ནེ་ཏྲ་ཡ་ཨ་པ་ཧ་ར་པ་ཊ་ལཾ་ཧྲཱིཿ ཐུར་མ་ཡིའོ། །ཆོས་རྣམས་གཟུགས་བརྙན་ལྟ་བུ་སྟེ། །དག་ཅིང་གསལ་ལ་རྙོག་པ་མེད། །གཟུང་དུ་མེད་ཅིང་བརྗོད་དུ་མེད། །རྒྱུ་དང་ལས་ལས་ཀུན་ཏུ་འབྱུང༌། །ངོ་བོ་མེད་ཅིང་གནས་མེད་པ།། ཆོས་རྣམས་དེ་ལྟར་ཤེས་ཀྱིས་ལ། །སེམས་ཅན་དོན་ནི་བླ་མེད་བྱོས། །འོན་ཀྱང་རྣལ་འབྱོར་མ་སྲས་བསྐྱེད། །མེ་ལོང་གིའོ། །སེམས་ཅན་ཀུན་ལ་ཕན་པའི་ཕྱིར། ། འཇིག་རྟེན་ཁམས་ནི་ཐམས་ཅད་དུ། །བྱ་བ་སྤྱོད་ཚུལ་གསང་བ་ཡིས། །ཆོས་ཀྱི་འཁོར་ལོ་བསྐོར་བར་གྱིས། །འཁོར་ལོ་ཡིའོ། ཁྱོད་ཀྱི་ཐེ་ཚོམ་དོགས་མེད་པར། ། ཡིད་གཉིས་མེད་པའི་སེམས་ཀྱིས་སུ། །ཆོས་ཀྱི་དུང་ནི་བླ་མེད་པ། །དྲི་མེད་ཀུན་ཏུ་གང་བར་གྱིས། །དུང་གིའོ། །དེ་དག་གིས་ནི་ཆོས་ཀྱི་དེ་ཁོ་ན་ཉིད་དོ། །དེ་ནས་བསྒྲུབ་པའི་རྗེས་སུ་གནང་བ་ནི། ཞི་རྒྱས་དབང་དང་དགུག་པ་དང༌། །སྡང་བར་བྱ་དང་གནོད་སོགས་དང༌། །གསོད་དང་སྐྲོད་པ་ཐམས་ཅད་དེ། །ལས་དེ་རྣམས་ནི་བསྒྲུབ་པར་གྱིས། །རལ་གྲི་མིག་སྨན་ས་འོག་དང༌། །མཆིལ་ལྷམ་དེ་བཞིན་རིལ་བུ་སྟེ། །རྣལ་འབྱོར་མ་ཡི་དངོས་གྲུབ་ནི། །དེ་ནི་ཅི་དགའ་འཐོབ་པར་གྱིས།། གནང་བའོ། །དེ་ནས་དམ་ཚིག་ལ་བཀའི་གནང་བ་ནི། ནངས་པར་སྔར་ལངས་སེམས་དག་ཉིད། །མ་ལུས་ལས་ནི་བྱས་ནས་སུ། །བསྲུང་དང་བཟའ་བ་ལ་སོགས་པའི། །སྡོམ་པ་བདག་ཉིད་ཅན་བསྲུང་ངོ༌། །ལུས་སྲོག་ལྟོས་པ་མེད་པར་ཡང་ ༑ ༑ དམ་ཚིག་དང་ནི་སྡོམ་པ་བསྲུང༌། །ཉིན་དང་མཚན་མོ་ལན་གསུམ་དུ། ། ཉིན་རེ་བཞིན་ནི་བཟླ་བར་བྱ། །གང་ཚེ་ཉམས་ན་རྣལ་འབྱོར་པ། ཁ་ན་མ་ཐོ་སྦོམ་པོར་འགྱུར། །དགུན་ཟླ་འབྲིང་པོ་ནས་བརྩམས་ཏེ། །ཟླ་བ་རེ་རེས་བསྲུང་བ་ནི། ། གཉིས་མེད་གཉིས་མེད་འཁོར་ལོ་གནས། །ཚེས་བཅུ་ལ་ནི་དེ་རབ་མཆོད། །ཤ་དང་ཆང་སོགས་གང་ཅིའང་རུང༌། །དཔའ་བོ་རྣལ་འབྱོར་མ་ཡི་ཚོགས། །ཐམས་ཅད་གཉིས་མེད་པང་ན་གནས། །ཧེ་རུ་ཀ་དཔལ་རབ་ཏུ་མཆོད། །ཐེག་པ་དམན་ལ་འདོད་མི་བྱ། །སེམས་ཅན་ལ་ཡང་རྒྱབ་མི་ཕྱོགས།

།འཁོར་བ་དག་ཀྱང་མི་སྤང་ཞིང༌། །མྱ་ངན་འདས་ལ་དགར་མི་འགྲོ། །དཔའ་བོ་རྣལ་འབྱོར་མ་ཀུན་ལ། ཁྱོད་ཀྱིས་བརྙས་པར་མི་བྱ་སྟེ། །ཕྱག་རྒྱ་བཞོན་པ་མཚོན་ཆ་དང༌། །མཚན་མ་འགོམ་པར་མི་བྱའོ། །དམ་ཚིག་རབ་བསྲུངས་བསོད་ནམས་ཀྱིས། །ཚེ་འདི་ཉིད་ལ་འགྲུབ་པར་འགྱུར། །བུད་མེད་ཐམས་ཅད་མཐོང་བ་ན། །གཡོན་ནས་ལན་གསུམ་བསྐོར་བྱས་ཏེ། །སྤྱི་བོས་ཕྱག་ནི་བྱས་ནས་ཀྱང༌། །ལན་གསུམ་བར་དུ་གསོལ་བ་གདབ། །བདག་ནི་མ་ཁྱོད་བུ་ཡིན་པས། །ཇི་སྲིད་བྱང་ཆུབ་འབྱུང་བར་དུ ༑ ༑ བྱང་ཆུབ་ཡན་ལག་ནུ་མ་ལས། །བྱུང་བའི་རང་གི་འོ་མས་སྐྱོངས། །གཉིས་མེད་ཡེ་ཤེས་སྤྱོད་ལྡན་པའི། །བསླབ་པ་བླངས་པ་སྔོན་འགྲོ་བས། །སྒྲ་སོགས་ ( ¡¶ ལུ ¡· རྟོག་ ) སྟོང་པ་སྔོན་འགྲོ་བའི། །ཚངས་པ་སྤྱོད་པ་ ¡Ã ཤིན་ཏུ་ ( ¡¶ ལུ ¡· གཞན་དུ་ ) བསྲུང༌། །དམ་ཚིག་དེ་ལ་བརྟག་གནས་ཏེ། །དེ་སྔོན་འགྲོ་བས་སྦས་པའི་ཡིད།། སྤྱོད་དང་གྲོལ་བའི་འབྲས་འདོད་པའི། །ཡིད་ལ་འདོད་པའི་དངོས་གྲུབ་འགྱུར། ། ཞེས་བརྗོད་ལ། སློབ་མས། གཙོ་བོས་ཇི་ལྟར་བཀའ་སྩལ་པ། །དེ་ལྟར་བདག་གིས་བགྱིད་པར་འཚལ། །ཞེས་ལན་གསུམ་བརྗོད་ལ་དམ་ཚིག་དང་སྡོམ་པ་བསྲུང་བར་ཁས་བླང་ངོ༌། །སྤྱོད་པའི་རྗེས་སུ་གནང་བ་ནི། །གཉིས་མེད་ཡེ་ཤེས་སེམས་ལྡན་པའི། །མི་བྱ་བ་ནི་ཅི་ཡང་མེད། །ཚངས་པར་སྤྱོད་པ་རྟག་ནོས་ལ།། འདོད་པ་ལྔ་ལ་སྤྱད་པར་གྱིས། །གཉིས་མེད་ལ་གནས་ཟས་ལ་ནི། །རྡོ་རྗེ་སེམས་དཔའ་ལ་སོགས་བརྡས། །གཉིས་སུ་མེད་དང་ཐོགས་མེད་དང༌། །དམ་ཚིག་སྤྱོད་པ་སྤྱད་པ་ཡིན། །སྣ་ཚོགས་དབང་ཕྱུག་ལེགས་སྤྱད་དེ། །ཚངས་སྤྱོད་དེ་བཞིན་བསམ་གཏན་ནོ། ཁྲོ་བ་མེད་པའི་རྒྱུན་བཅད་པའི། །སྒྲུབ་པ་པོ་ཡིས་ཡོངས་སུ་བསྲུང་ ༑ ༑ རྟག་ཏུ་བསྒྲུབ་ལ་གནས་བྱ་ཞིང༌། །ཡུལ་ཀུན་ལ་ནི་རྣལ་འབྱོར་མར།། གཉིས་མེད་གྲུབ་པའི་རྣལ་འབྱོར་མའོ། །མི་བརྟན་སྲོག་ནི་ཇི་སྲིད་པར། །བུ་ཁྱོད་ཀྱིས་ནི་བསྒྲུབ་པར་བྱ། །འདོད་པའི་ལོངས་སྤྱོད་ཐམས་ཅད་ལ། །ཅི་འདོད་པར་ནི་ལོངས་སྤྱོད་ཅིག

།ཧེ་རུ་ཀ་དཔལ་རྣལ་འབྱོར་ཆེར། །བསམས་ནས་ཐམས་ཅད་རབ་ཏུ་བརྟག །བདག་ཉིད་དཔའ་བོ་ཐམས་ཅད་དང༌། །རྣལ་འབྱོར་མ་ནི་ཀུན་གྱི་དངོས ( ¡¶ ལུ ¡· གནས ) ། ། ¡Ã དེ་བས་ ( ¡¶ ལུ ¡· བསམ་པས་ ) འབད་པ་ཐམས་ཅད་ཀྱིས།། ཧེ་རུ་ཀ་དཔལ་བདག་མཆོད་དོ། །འདོད་ཆགས་བྲལ་བ་ལྟ་བུ་ཡི། ཁམས་གསུམ་ན་ནི་སྡིག་མེད་དེ། །དེ་བས་འདོད་ལ་ཆགས་བྲལ་བར། ཁྱོད་ཀྱིས་ནམ་ཡང་མ་ཡིན་ནོ། །བསྲུང་བའི་དམ་ཚིག་གོ །ལུང་བསྟན་པ་དང༌། གཟེངས་བསྟོད་པ་ནི། གཡོན་པ་ཡིས་ནི་ཆོས་གོས་མཐའ། །གཡས་པས་མི་འཇིགས་སྩཽལ་མཛད་པ།། འཁོར་ལོ་ཐམས་ཅད་རྣམ་པར་གནས། །ཧེ་རུ་ཀ་དཔལ་ལུང་སྟོན་བཞིན།། མགྲིན་གཅིག་ཏུ་ནི་ཐམས་ཅད་ཀྱིས། །འདི་ལྟར་ང་ཡིས་ལུང་བསྟན་ཏེ། །ཧེ་རུ་ཀ་དཔལ་དེ་བཞིན་གཤེགས། །དཔའ་བོ་མཆོག་ཏུ་གྲུབ་པའི་ཕྱིར། །སྲིད་པའི་ངན་འགྲོ་རྣམས་ལས་བཏོན། །ཨོཾ་ཤྲཱི་ཧེ་རུ་ཀ་བཛྲ་ཨཾ་གུ་རི། ན་མ་སརྦ་ཏ་ཐཱ་ག་ཏ་སིདྡྷི་ས་མ་ཡ་སྟཱཾཿ བྷུརྦྷུ་ཝཿསྭ ( ¡¶ ལུ ¡· + ཧཱ ) ། ཞེས་ལུང་བསྟན་ཅིང་གཟེངས་བསྟོད་པའོ།། དབུགས་དབྱུང་བ་ནི། ཁམས་གསུམ་གྱི་ནི་རྒྱལ་སྲིད་ཆེ། །རྒྱལ་བའི་བདག་པོར་གནས་པ་དང༌། །ད་ནི་བདུད་རྣམས་ལས་རྒྱལ་ཞིང༌། །གྲོང་ཁྱེར་མཆོག་ཏུ་ཞུགས་པ་ཡིན། །དེ་ནས་སངས་རྒྱས་ཉིད་ཐོབ་པར། ཁྱེད་རྣམས་ཐེ་ཚོམ་མེད་པ་ཡིན།། དབང་འདི་བསྐུར་བ་ཙམ་གྱིས་ནི། །སློབ་མ་ཡོན་ཏན་བདག་པོར་འགྱུར། །སློབ་དཔོན་ཉིད་ཀྱི་བདེ་བ་ཡིས། །བརྟན་གཡོ་ཀུན་གྱི་དམ་ཚིག་ཡིན། །དབུགས་དབྱུང་བའོ། །དེ་ནས་དྲིན་ལ་ལན་གྱི་བླན་པའི་ཕྱིར་བླ་མ་ལ་ཅི་འབྱོར་བའི་ཡོན་དབུལ་ལོ། །དེ་ལྟར་སློབ་དཔོན་གྱི་དབང་དང་འབྲེལ་བ་བཅུ་གཉིས་བསྟན་ཏོ།། དེ་ཚོས་དཀྱིལ་འཁོར་གསུམ་ལས་རི་མོར་བྲིས་པའི་དཀྱིལ་འཁོར་ཡིན། དམ་ཚིག་རྩ་ལྟུང་བཅུ་བཞི་ཡན་ལག་དང་བཅས་པ་བསྲུང་དགོས། དྲི་མ་གང་དག་པར་བྱེད་ན། གཙོ་བོར་ལུས་ཀྱི་དྲི་མ་དག་པར་བྱེད། བསྐྱེད་པའི་རིམ་པ་སྒོམ་པ་ལ་དབང་ངོ༌། །དེ་ནས་གསང་བའི་དབང་ནི། ས་ཕྱོགས་ཤིན་ཏུ་དབེན་པར་བྱས་ལ་བླ་མ་ཡོན་གྱིས་མཉེས་པར་བྱ་ཚོགས་ཀྱི་འཁོར་ལོས་མཆོད།

གསང་བའི་ཡུམ་དབུལ ༑ དེ་ནས་གསོལ་བ་གདབ་པ་ནི། བཅོམ་ལྡན་ཞི་བ་ཆེན་པོ་ཀྱེ། །རྡོ་རྗེ་སྦྱོར་ལས་ཡང་དག་བྱུང༌། ། ( ¡¶ ལུ ¡· + མི་ཕྱེད་ཕྱག་རྒྱ་བསྒྲུབ་པ་པོ།།རྡོ་རྗེ་སྦྱོར་བ་བདག་ཅག་གི ། ) བདག་ཉིད་ཆེན་པོ་ཁྱེད་ཇི་བཞིན། །མངའ་བདག་དེ་འདྲ་བདག་ལའང་མཛོད། ། འཁོར་བ་འདམ་གྱི་ཚོགས་ནང་དུ། །བྱིང་བ་སྐྱབས་མེད་བདག་ལ་སྐྱོབས། །ཅེས་ལན་གསུམ་དུ་བརྗོད་དོ། །དེ་ནས་ཡོལ་བས་བར་བཅད་ལ། །བླ་མ་དང་གསང་བའི་ཡུམ་ཧེ་རུ་ཀ་ཡབ་ཡུམ་དུ་བསྐྱེད། ཡུམ་གྱི་མཁའ་སྟོང་པའི་ངང་ལས་པདྨ་འདབ་མ་གསུམ་པར་བསྐྱེད་ལ་བུ་གའི་ནང་དུ་དྷྱཾ་དགོད། ཡབ་ཀྱི་གསང་བ་སྟོང་པའི་ངང་ལས་རྡོ་རྗེ་དམར་པོ་རྩེ་ལྔ་པར་ ( ¡¶ ལུ ¡· + དམར་པོར་ ) བསྐྱེད་ལ་བུ་གའི་ནང་དུ་བྷྱོཾ་དགོད། ཡབ་ ( ¡¶ ལུ ¡· - ཡབ་ ) ཡུམ་གཉིས་ཀའི་དཔྲལ་བ་གཉིས་སུ་རྩ་སྔགས་གཉིས་པོ་ཐིག་ལེ་བསྣོལ་དུ་དགོད། མགྲིན་པར་སྙིང་པོར་གཉིས། སྙིང་གར་ཉེ་སྙིང་གཉིས་ཀྱང༌། དེ་བཞིན་དུ་བསྣོལ་ལ་དགོད། ཡང་གནས་གསུམ་དུ་ཨོཾ་ཨཱཿཧཱུྃ། དཀར་དམར་ནག་གསུམ་དུ་དགོད། ལྟེ་བར་སྭ་སེར་པོ། བརླ་གཉིས་ལ་ཧ་ལྗང་གུ་བསམ། དེ་ནས་སྒྲུབ་པའི་གྲོགས་མཆོག་གཅིག་ཨཱ་ལི་ཀཱ་ལི་བགྲང་དུ་གཞུག་པའམ ༑ ཡང་ན་ཀཱ་ལི་བོར་ལ་ཨཱ་ལི་འབའ་ཞིག་བགྲང་ངོ༌། །ཡང་ན་སློབ་དཔོན་ཉིད་ཀྱིས་ཡིད་ཀྱིས་བགྲངས་ལ་དབང་རྫས་རྣམས་མངོན་དུ་གྱུར་པའི་ཚེ་བརྡ་བྱ། དེ་ནས་སློབ་མའི་གདོང་གཡོགས་ལ། །ཡབ་ཀྱི་གསང་གནས་ལས། བྱང་ཆུབ་ཀྱི་སེམས་སྟེར་ན། རྗེ་བཙུན་ཡབ་ ( ¡¶ ལུ ¡· - ཡབ་ ) ལས་ཐོབ་པའི་གསང་བའི་དབང་ངོ༌།། ཡུམ་གྱི་མཁའ་ལས་སྟེར་ན་ཡུམ་ལས་ཐོབ་པའི་གསང་བའི་དབང་ངོ༌། །ཐོབ་པ་ལ་སོགས་པར་བཞག་ནས་སྟེར་བ་རང་རིག་པའི་སྟོབས་ལས་ཐོབ་པའོ། །ཤིན་ཏུའང་རྟོག་པ་ཆེ་ན་ཞོའམ་ཆང་ལ་སྦྱར་ལ་སྦྱིན་ནོ། །དེའི་དུས་སུ་སློབ་མ་འོད་དཔག་མེད་པར་བསམས་ལ། ཇི་ལྟར་འདས་པའི་སངས་རྒྱས་ཀྱིས། །བྱང་ཆུབ་སྲས་རྣམས་དབང་བསྐུར་བ། །བདག་གི་གསང་བའི་དབང་གིས་ནི།

།སེམས་ཀྱི་རྒྱུན་གྱིས་དབང་བསྐུར་རོ། །ཞེས་བརྗོད་ལ། ཨོཾ་ཨཱཿཧཱུྃ་ཞེས་པས་གདོང་གཡོགས་བཀྲོལ་ལ། ཁྱོད་ཀྱིས་བྱང་ཆུབ་ཀྱི་སེམས་ཀྱི་དཀྱིལ་འཁོར་མཐོང་བ་ཡིན་ཞེས་བསྟན་ལ་མིང་གདགས། དམ་ཚིག་ཤ་ལྔ་དང་ ( ¡¶ ཞ ¡· + བདུད་རྩི་ལྔ་ ) སྦྱོར་བ་དང་བརྟེན་པ་ལ་དབང༌། དྲི་མ་གཙོ་བོར་ངག་གི་ ( ¡¶ ལུ ¡· + དྲི་མ་ ) དག་པར་བྱེད། རླུང་གི་རྣལ་འབྱོར་བསྒོམ་པ་ལ་དབང་ངོ༌། །དེ་ནས་ཤེས་རབ་ཡེ་ཤེས་ཀྱི་དབང་ནི། བླ་མ་ཡོན་གྱིས་མཉེས་པར་བྱ། དེ་ནས་ལུས་ཐམས་ཅད་ཕབ་པའི་ཕྱག་འབུལ། གསང་བའི་དབང་དང་མཐུན་པའི་གསོལ་བ་ལན་གསུམ་གདབ། དེ་ནས་བླ་མས་སློབ་མའི་ལག་པ་གཡས་པར། ཕྱག་རྒྱའི་ལག་པ་གཡོན་པ་གཏད་ལ། བླ་མ་ཉིད་ཀྱི་ཕྱག་སློབ་མའི་མགོ་བོར་བཞག་ལ། ཚིགས་སུ་བཅད་པ་འདི་བརྗོད་དོ།། འདི་ནི་བྱང་ཆུབ་གྲུབ་རྣལ་འབྱོར། ཁམས་ལྔ་བཅུད་ཀྱི་བདག་ཉིད་ཅན། །ཧེ་རུ་ཀ་དཔལ་བདག་སྦྱོར་བས། །ཡང་དག་བདེ་བ་མྱོང་བར་གྱིས། །དེང་ནས་བརྩམས་ཏེ་བུ་ཁྱོད་ཀྱི། །བརྟུལ་ཞུགས་བཟང་པོས་འགྲོ་དོན་གྱིས། །བྲམ་ཟེ་རྒྱལ་རིགས་རྗེ་རིགས་དང༌།།དམངས་རིགས་མཐར་སྐྱེས་ ∶ དག་ སྤྱོད་ཅིག ༑ཾ《 ལུ 》 བུད་མེད་ཀུནཾབྷ་གའི་པདྨར་ཙུམྦ་དང༌། །བདུད་རྩི་རྣམས་ནི་ལེགས་གྲུབ་གྱིས། །ཞེས་གནང་བ་སྦྱིན། དེ་ནས་ཕྱག་རྒྱ་གོས་དང་བྲལ་ བ་དེས། རང་གི་དྲི་ཞིམ་པོའི་པདྨ་ཁ་ཕྱེ་ནས། གྲོགས་མཆོག་ལ་བསྟན་ཏེ་འདི་སྐད་ཅེས་སྨྲའོ། །བྲམ་ཟེ་རྒྱལ་རིགས་རྗེ་རིགས་དག །དམངས་རིགས་མཐར་སྐྱེས་བུད་མེད་ཀུན། །གུས་དང་བཅས་པར་མཆོད་པ་དང༌།། གཉིས་མེད་ཚུལ་གྱིས་ཙུམྦ་ནི། །དཔའ་བོ་ཁྱོད་ནི་སྤྲོ་གྱུར་ཏམ། སྨྲོས་ཤིག་དཔའ་བོ་བདེ་བ་ཆེ། །བཤང་གཅི་དག་ནི་ཟ་བ་དང༌། ཁྲག་དང་ཁུ་ ས་ཆེན་ཀུན་དགའ་སྙིང་པོའི་གསུང་རབ་དཔེ་བསྡུར་མ་པོད་གཉིས་པ། མེས་པོའི་ཤུལ་བཞག་ལས། ས་སྐྱ་བཀའ་འབུམ། PAGE 310PAGE 311