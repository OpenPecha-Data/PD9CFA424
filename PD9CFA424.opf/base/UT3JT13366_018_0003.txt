གི་མིང་དོན་ལ། སྤྱིའི་མིང་དོན་དང༌། སོ་སོའི་མིང་དོན་གཉིས་ཡོད། སྤྱིའི་མིང་དོན་ལ། སར་

¡Ã བཏགས་པ་ ( ¡¶ ཞ ¡· འདོགས་པའི་རྒྱུ་མཚན་ ) ནི། མདོ་སྡེ་རྒྱན་ལས། འབྱུང་པོ་དཔག་མེད་འཇིག་མེད་ཕྱིར། །དཔག་ཏུ་མེད་པ་དེ་དག་ལ། །ཕྱི་ཕྱིར་གོང་དུ་བགྲོད་ལྡན་པས། །དེ་དག་ཉིད་ནི་སར་འདོད་དོ། །ཞེས་གསུངས་པའི་དོན་ནོ། །ས་ལ་བྷཱུ་མི་ཟེར་ལ། དེ་ ¡Ã ལ་དྲས་ ( ¡¶ ཞ ¡· ལས་དྲངས་ ) ན་བྷཱུ་ཏ་འབྱུང་པོ། ཨ་མཱི་ཏ་དཔག་མེད། ཨ་བྷ་ཡ་འཇིགས་མེད། ཡང་ཨ་མཱི་ཏ་དཔག་མེད། བྷཱུ་ཡ་བྷཱུ་ཡ་ཕྱི་བཞིན་ཕྱི་བཞིན། བྷཱུའི་ཨཱུ་ལ་དྲངས་ནས། ཨཱུརྡྷྭཾ་ཞེས་པ་གོང་དུ། ག་མ་ན་ཞེས་པ་བགྲོད་པ་ལ་འཇུག དེ་ལྟར་ན་འབྱུང་པོ་དཔག་ཏུ་མེད་པ་འཇིགས་པ་དཔག་ཏུ་མེད་པ་ལས་སྐྱོབ་པའི་རྟེན་བྱེད་པ་དང༌། ཡོན་ཏན་དཔག་ཏུ་མེད་པ་ཕྱི་བཞིན་དུ་འཕེལ་བའི་རྟེན་བྱེད་པས། ས་དང་འདྲ་བའི་ཕྱིར་ས་ཞེས་བརྗོད་པ་ཡིན ༑ དེ་ཉིད་ལ་གནས་ཞེས་ཀྱང་བརྗོད་པ་ཡིན་ཏེ། མདོ་སྡེ་རྒྱན་ལས། དགེ་བ་བསྒྲུབ་པ་སྣ་ཚོགས་ལ། །དགའ་བས་རྟག་པར་ཐམས་ཅད་དུ། །གནས་ཕྱིར་བྱང་ཆུབ་སེམས་དཔའ་ཡི། །ས་རྣམས་གནས་པ་ཡིན་པར་འདོད། །ཅེས་གསུངས་པས ༑ དགེ་བ་བསྒྲུབ་པ་དང༌། གཞན་དོན་བསྒྲུབ་པའི་གཞིར་གྱུར་པས། གནས་ཞེས་བརྗོད་པ་ཡིན་ནོ། །གཉིས་པ་སོ་སོའི་མིང་དོན་ལ། ཕ་རོལ་ཏུ་ཕྱིན་པ་དང་མཐུན་པ་གསང་སྔགས་ནས་གསུངས་པ་ནི། ཨ་བྷི་དྷ་ན་ལས། རབ་ཏུ་དགའ་དང་དྲི་མ་མེད། །འོད་བྱེད་པ་དང་འོད་འཕྲོ་ཅན། །སྦྱང་དཀའ་བ་དང་མངོན་དུ་གྱུར ༑ ༑ རིང་དུ་སོང་དང་མི་གཡོ་བ། །ལེགས་པའི་བློ་གྲོས་ཆོས་ཀྱི་སྤྲིན། །དཔེ་མེད་པ་དང་ཡེ་ཤེས་ཆེ། །ཞེས་གསུངས་ལ། དེ་དག་གི་མིང་དོན་ནི། མདོ་སྡེ་རྒྱན་ལས ༑ ༑བྱང་ཆུབ་ལ་ནི་ཉེ་བ་དང༌། །སེམས་ཅན་དོན་གྲུབ་མཐོང་བ་ལ། །རབ་ཏུ་དགའ་བ་སྐྱེ་འགྱུར་ཏེ། །དེ་ཕྱིར་རབ་དགའ་ཞེས་བརྗོད་དོ། །འཆལ་ཚུལ་རྩོམ་པའི་དྲི་བྲལ་ཕྱིར། །དྲི་མ་མེད་པའི་ས་ཞེས་བྱ། །ཆོས་ཀྱི་སྣང་བ་ཆེན་པོ་ནི། །བྱེད་པའི་ཕྱིར་ན་འོད་བྱེད་པ། །འདི་ལྟར་བྱང་ཆུབ་ཕྱོགས་མཐུན་ཆོས། །རབ་ཏུ་སྲེག་བྱེད་འོད་ལྟ་བུ།

།དེ་དང་ལྡན་ཕྱིར་ས་དེ་ནི། །གཉིས་པོ་སྲེག་པས་འོད་འཕྲོ་ཅན།། སེམས་ཅན་རྣམས་ཡོངས་སྨིན་བྱེད་ཅིང༌། །རང་གི་སེམས་ཀྱང་བསྲུང་བའི་ཕྱིར།། བློ་ལྡན་རྣམས་ཀྱིས་སྦྱང་དཀའ་བ། །དེ་ཕྱིར་སྦྱང་དཀའ་ཞེས་ ¡Ã བྱའོ། ( ¡¶ ཞ ¡· བརྗོད ༑ ) ༑ ཤེས་རབ་ཕ་རོལ་ཕྱིན་བརྟེན་ནས། །འཁོར་བ་དང་ནི་མྱ་ངན་ལས་འདས ༑ ༑ གཉིས་འདིར་མངོན་དུ་གྱུར་པའི་ཕྱིར། །མངོན་དུ་གྱུར་པའི་ས་ཞེས་བཤད ༑ ༑ བགྲོད་གཅིག་ལམ་དང་འབྲེལ་བའི་ཕྱིར། །རིང་དུ་སོང་བའི་སར་འདོད་དོ། །འདུ་ཤེས་གཉིས་ཀྱིས་མི་གཡོའི་ཕྱིར། །མི་གཡོ་བ་ཞེས་ངེས་པར་བརྗོད ༑ ༑ སོ་སོ་ཡང་དག་རིག་བློ་བཟང༌། །ས་དེ་ལེགས་པའི་བློ་གྲོས་ཡིན། ། སྤྲིན་བཞིན་གཉིས་ཀྱིས་ནམ་མཁའི་ཁམས། ཁྱབ་པའི་ཕྱིར་ན་ཆོས་ཀྱི་སྤྲིན། ། ཞེས་གསུངས་པ་ལྟར་རོ། །ས་བཅུ་པའི་སྤངས་རྟོགས་ཀྱིས་དཔེར་བྱར་མེད་པའི་ཕྱིར ༑ དཔེ་མེད་པ་དང༌། སངས་རྒྱས་ཀྱི་ཡེ་ཤེས་དང་འདྲ་བའི་ཕྱིར་ཡེ་ཤེས་ཆེན་པོའོ ༑ ༑ ལེའུ་བརྒྱད་པའི་རིམ་པ་གཉིས་འབྲེལ་པར་བསྒོམ་པའི་སྐབས་སུ་རིམ་པ་གཉིས་ཀྱི་མངོན་རྟོགས་ལ། རིམ་པ་གཉིས་ཀྱི་དབྱེ་བའི་བཞི། དབྱེ་བའི་དོན། གྲངས་ངེས་པ། མིང་གི་དོན། བསྒོམ་པའི་གོ་རིམ། གྲོལ་བའི་རྒྱུ་མཚན་ཏེ་དྲུག་ཡོད་པ་ལས། དེ་ལ་དབྱེ་བའི་གཞི། དབང་བཞིས་སྨིན་པར་བྱས་པའི་གང་ཟག་གིས་ཉམས་སུ་བླང་བར་བྱ་བ་ཟུང་དུ་འཇུག་པའི་ལམ་ཙམ་ཡིན་ནོ། །གཉིས་པ་དབྱེ་བའི་དོན་ནི། བུམ་དབང་ཐོབ་པས་བསླབ་པར་བྱ་བ་བསྐྱེད་པའི་རིམ་པ་དང་ ༑ མཆོག་གི་དབང་གསུམ་ཐོབ་པས་བསླབ་པར་བྱ་བ་རྫོགས་པའི་རིམ་པ་སྟེ། རིམ་པ་གཉིས་པ་ནི། དེའང་གསང་བ་འདུས་པ་ལས། །སངས་རྒྱས་རྣམས་ཀྱིས་ཆོས་བསྟན་པ། །རིམ་པ་གཉིས་ལ་ཡང་དག་བརྟེན། །བསྐྱེད་པ་ཡི་ནི་རིམ་པ་དང་ ༑ ༑ དེ་བཞིན་རྫོགས་པའི་རིམ་པའོ། །ཞེས་གསུངས་སོ། །གསུམ་པ་གྲངས་ངེས་པ་ལ་གསུམ་སྟེ། སྦྱང་གཞི་གཉིས་སུ་ངེས་པའི་ཕྱིར། རིམ་པ་གཉིས་སུ་གྲངས་ངེས་པ་ནི། སྦྱང་གཞི་ཐ་མལ་པའི་རྣམ་པར་རྟོག་པ་དང༌།

གྱ་ནོམ་པ་ལྷར་ཞེན་པའི་རྣམ་པར་རྟོག་པ་གཉིས་ལས་མེད་པས། རིམ་པ་གཉིས་སུ་གྲངས་ངེས་ཏེ ༑ རྡོ་རྗེ་གུར་ལས། ཕལ་པའི་གནས་སྐབས་གཞོམ་པའི་ཕྱིར། །བསྒོམ་པ་ཡང་དག་རབ་ཏུ་གྲགས། །དེ་བཞིན་རྣམ་རྟོག་གཞོམ་པའི་ཕྱིར། །བསྒོམ་པ་ཉིད་ནི་བསྒོམ་པ་མིན། །ཞེས་གསུངས། གཉིས་པ་ལམ་གྱི་ངོ་བོ་རྟེན་བརྟེན་པ་ཡིན་པའི་ཕྱིར་འབྲེལ་པ་ཅན་དུ་བསྒོམ་པའི་འཐད་པ་ནི། མེ་ཏོག་མེད་ན་མེ་ཏོག་གི་དྲི་མི་འབྱུང་བ་དང༌། ལུས་མེད་ན་ལུས་ལ་བརྟེན་པའི་བདེ་བ་མི་འབྱུང་བ་ལྟར། རྟེན་བསྐྱེད་རིམ་མེད་ན་བརྟེན་པ་རྫོགས་རིམ་མི་འབྱུང་ལ། དེ་གཉིས་མེད་ན་གསང་སྔགས་ཀྱི་ཡོན་ཏན་གང་ཡང་རྒྱུད་ལ་མི་སྐྱེ་བས་མཐར་ཉམས་པར་འགྱུར་ཏེ། བརྟག་གཉིས་ལས། རྡོ་རྗེ་སྙིང་པོས་གསོལ་པ། རྫོགས་པའི་རིམ་པའི་རྣལ་འབྱོར་གྱི་ནས། །དམིགས་མི་འགྱུར། ཞེས་གསུངས། གསུམ་པ་འབྲས་བུ་སྐུ་གཉིས་ཡིན་པའི་ཕྱིར། འབྲེལ་པ་ཅན་དུ་བསྒོམ་པའི་འཐད་པ་ནི། གསང་སྔགས་ཀྱི་ལམ་གྱིས་བསྒྲུབ་པར་བྱ་བ་མཐར་ཐུག་པ་སངས་རྒྱས་ཡིན་ལ། དེ་སྐུ་གཉིས་ཀྱི་བདག་ཉིད་ཅན་ཏེ། དོན་དམ་པའི་ཆ་བརྟེན་པ་རང་དོན་ཆོས་ཀྱི་སྐུ་དང༌། ཀུན་རྫོབ་ཀྱི་ཆ་བརྟེན་པ་གཞན་དོན་གཟུགས་ཀྱི་སྐུ་གཉིས་ཕན་ཚུན་མི་འདོར་བས། དེའི་སྒྲུབ་བྱེད་རིམ་པ་གཉིས་ཡིན་ཏེ། རྡོ་རྗེ་གུར་ལས། སངས་རྒྱས་ང་རྒྱལ་རྣལ་འབྱོར་གྱིས། །སངས་རྒྱས་ཉིད་ནི་མངོན་པར་འགྲུབ། །སྟོན་པ་སུམ་ཅུ་རྩ་གཉིས་མཚན ༑ ༑ གཙོ་བོ་དཔེ་བྱད་བརྒྱ་ཅུར་ལྡན། །དེ་དག་ཐབས་ཀྱི་གཟུགས་ཅན་ནོ། ། ཞེས་བྱ་བ་དང༌། སཾ་པུ་ཊ་ལས། རང་བྱུང་ངོ་བོ་འདི་ཉིད་ནི། །ཆོས་ཀྱི་སྐུར་ནི་རབ་ཏུ་གྲགས། །ཞེས་གསུངས་སོ། །བཞི་པ་མིང་གི་དོན་ནི ( ¡¶ ཞ ¡· + གསུམ་ལས་ ) ། དང་པོ་གསང་འདུས་ཀྱི་རྗེས་སུ་འབྲངས་ནས། སློབ་དཔོན་ཀླུ་སྒྲུབ་ཡབ་སྲས་ཀྱིས། གཙོ་བོར་སྦྱང་གཞི་ལ་མིང་བཏགས་པར་བཞེད་དེ། སྦྱང་གཞི་སྐྱེ་བ་བསྐྱེད་པ་རིམ་གྱིས་གྲུབ་པས་ན་རིམ་པ། དེ་སྦྱོང་བའི་ལམ་ལ་བསྐྱེད་པའི་རིམ་པ་ཞེས་བརྗོད་དེ།

སྦྱང་གཞི་འཆི་བ་ལ་རྫོགས་པ། ས་ཆུ་ལ་ཐིམ་པ་ལ་སོགས་པས་རིམ་གྱིས་འཆི་བ་ལ་རིམ་པ། དེ་སྦྱོང་ ¡Ã བར་བྱེད་པའི་ལམ་ ( ¡¶ ཞ ¡· བ ) ལ་རྫོགས་པའི་རིམ་པ་ཞེས་བརྗོད་དེ། གང་ཞིག་སྐྱེ་བ་བསྐྱེད་པའི་རིམ་པ་སྟེ། །འཆི་བའི་མིང་ཡང་རྫོགས་པའི་རིམ་པ་ཡིན། །རིམ་པ་འདི་གཉིས་བླ་མའི་དྲིན་གྱིས་ནི། །རྙེད་པ་གང་དེ་མ་འོངས་སངས་རྒྱས་ཡིན། །ཞེས་གསུངས་པ་ལྟར་རོ། །གཉིས་པ་དུས་འཁོར་གྱི་རྗེས་སུ་འབྲངས་ནས། བྱང་ཆུབ་སེམས་དཔའ་རྣམས་ཀྱིས་གཙོ་བོར་འབྲས་བུ་ལ་མིང་དུ་བཏགས་པར་བཞེད་དེ། འབྲས་བུ་མཆོག་གི་དངོས་གྲུབ་ལ་རྫོགས་པ། རིམ་གྱིས་སྒྲུབ་པ་ལ་རིམ་པ། དེའི་སྒྲུབ་བྱེད་ ( ¡¶ ཞ ¡· + སྦྱོར་བ་ ) ཡན་ལག་དྲུག་པ་ལ་སོགས་པ་ལ་རྫོགས་པའི་རིམ་པ། འབྲས་བུ་ཐུན་མོང་གི་དངོས་གྲུབ་ཀྱིས་བྲོད་པ་བསྐྱེད་པ་ལ་བསྐྱེད་པ། རིམ་གྱིས་སྒྲུབ་པ་ལ་རིམ་པ། དེའི་སྒྲུབ་བྱེད་ལྷ་བསྒོམ་པ་ལ་བསྐྱེད་པའི་རིམ་པ་ཞེས་འདོགས་གསུངས་པ་ཡིན། གསུམ་པ་དགེས་པ་རྡོ་རྗེའི་རྗེས་སུ་འབྲངས་ནས། སློབ་དཔོན་བིརྺ་པ་གཙོ་བོར་ལམ་ལ་བཏགས་པར་བཞེད། ལྷ་རྟེན་དང་བརྟེན་པའི་རྣམ་པ་བློས་བསྐྱེད་པས་ན་བསྐྱེད་པ ༑ བསྙེན་སྒྲུབ་ཡན་ལག་བཞི་གསལ་འདེབས་པས་ན་རིམ་པ། ( ¡¶ ཞ ¡· + དེ་སྦྱོང་བར་བྱེད་པའི་ལམ་ལ་བསྐྱེད་པའི་རིམ་པ་ཞེས་བརྗོད། སྦྱང་གཞི་འཆི་བ་ལ་རྫོགས་པ་ས་ཆུ་ལ་ཐིམ་པ་ལ་སོགས་པའི་རིམ་གྱིས་འཆི་བ་ལ་རིམ་པ་ ) སེམས་དང་ཆོས་ཐམས་ཅད་ཀྱི་ཆོས་ཉིད་དང༌། ལུས་ཀྱི་རྩ་དང༌། ཡི་གེ་ལ་སོགས་པ་གྲུབ་ཟིན་པས་ན་རྫོགས་པ། རིམ་གྱིས་བསྒོམས་པས་ན་རིམ་པ་ཞེས་འདོགས་པར་དགོངས་ལ། བླ་མ་གོང་མ་རྣམས་ཀྱི་དེ་ལྟར་བཞེད་པ་ཡིན་ནོ། །ལྔ་པ་བསྒོམ་པའི་གོ་རིམ་ནི། ལས་དང་པོ་པས་བསྐྱེད་པའི་རིམ་པ་གཙོ་བོར་བསྒོམས་ནས། རྫོགས་པའི་རིམ་པ་ཤས་ཆུང་བར་བསྒོམ། སེམས་བརྟན་པ་ཐོབ་པས་རིམ་པ་གཉིས་ཆ་མཉམ་པར་བསྒོམ། བརྟན་པ་ཆེར་ཐོབ་པས་བསྐྱེད་རིམ་ལམ་གྱི་རྟེན་ཙམ་དུ་བསྒོམས་ནས།

དངོས་གཞི་རྫོགས་པའི་རིམ་པ་བསྒོམ་པ་ཡིན། གང་ལྟར་ཡང་བསྐྱེད་རིམ་སྔོན་དུ་འགྲོ་བའི་རིམ་པ་གཉིས་ཟུང་འཇུག་ཏུ་བསྒོམ་པ་ཡིན་ཏེ། འདི་ཉིད་ལས། རིམ་གཉིས་མཉམ་པར་གནས་ནས་ནི། །ཞེས་འབྱུང་བས་ཟུང་འཇུག་ཏུ་བསྒོམ་མོ། །དྲུག་པ་གྲོལ་བའི་རྒྱུ་མཚན་ལ་གསུམ་ལས། ཐོག་མ་དག་པ་གསུམ་གྱི་རང་བཞིན་ཡིན་པའི་ཕྱིར་གྲོལ་བར་འཐད་པ་ནི། རྒྱུ་སེམས་ཅན་གྱི་སེམས་ཀྱི་ཆོས་ཉིད་རང་བཞིན་གྱིས་དག་པ་དེ་བཞིན་ཉིད་ཀྱི་དག་པ། ལུས་ལྷའི་ཞལ་ཕྱག་གི་རྣམ་པར་གྲུབ་པ་ལྷ་སོ་སོའི་དག་པ། སེམས་རིག་པ་དང་སྟོང་པ་ཟུང་དུ་འཇུག་པ་རང་རིག་པའི་དག་པ་སྟེ་རྒྱུ་རྒྱུད་ཀྱི་དག་པ་གསུམ། ཆོས་ཐམས་ཅད་ཀྱི་རང་བཞིན་སྤྲོས་པ་དང་བྲལ་བ་ལ་དེ་ལྟར་ཤེས་པའི་ལྟ་བ་དེ་བཞིན་ཉིད་ཀྱི་དག་པ། རྟེན་དང་བརྟེན་པར་བཅས་པའི་བསྐྱེད་པའི་རིམ་པ་བསྒོམ་པ་ལྷ་སོ་སོའི་དག་པ། རྫོགས་པའི་རིམ་པ་ཟུང་འཇུག་གི་ཡེ་ཤེས་མངོན་དུ་བྱེད་པ་རང་རིག་པའི་དག་པ་སྟེ་ཐབས་རྒྱུད་ཀྱི་དག་པ་གསུམ ༑ དག་པ་གཉིས་དང་ལྡན་པའི་ཆོས་ཀྱི་སྐུ་མངོན་དུ་བྱེད་པ་དེ་བཞིན་ཉིད་ཀྱི་དག་པ། སྤྲུལ་པའི་སྐུ་སྣ་ཚོགས་ཀྱིས་སེམས་ཅན་གྱི་དོན་བྱེད་པ་ལྷ་སོ་སོའི་དག་པ། ལོངས་སྤྱོད་རྫོགས་པའི་སྐུ། ཟུག་འཇུག་གི་བདེ་བ་ཆེན་པོ་བརྙེས་པ་རང་རིག་པའི་དག་པ། འབྲས་བུའི་རྒྱུད་ཀྱི་དག་པ་གསུམ་མོ། ། ( ¡¶ ཞ ¡· + དེ་ལྟར་ཡང༌། ) ངེས་པར་དངོས་པོ་ཐམས་ཅད་ཀྱི་ནས། འདི་ལྟར་འགྲོ་བ་སངས་རྒྱས་འགྱུར་གྱི་བར་གསུངས་སོ། །དེ་ལྟར་རྒྱུ་དང་ལམ་དང༌། འབྲས་བུ་ ( ¡¶ ཞ ¡· + རྣམས་ ) དག་པ་གསུམ་གྱི་རང་བཞིན་ཡིན་པས་ཀྱང་གྲོལ་བར་འཐད་ལ། གཉིས་པ་རིགས་དང་རིགས་ཀྱི་བདག་པོ་ཡིན་པའི་ཕྱིར། གྲོལ་བར་འཐད་པ་ནི། མ་དག་པ་འཁོར་བའི་སེམས་ཅན ( ¡¶ ཞ ¡· + རྣམས་ ) ། དག་པ་སངས་རྒྱས་ཀྱི་རྒྱུའམ་རིགས་ཡིན་ཞིང་ ( ¡¶ ཞ ¡· ལ ) ། སངས་རྒྱས་ ¡Ã ཀྱང་ ( ¡¶ ཞ ¡· ནི་དེ་དག་གི་ ) འབྲས་བུའམ་རིགས་བདག་ཡིན་ལ། ཁྱད་པར་དུ་སེམས་ཅན་གྱི་ལུས་ངག་ཡིད་གསུམ་ལས།

སངས་རྒྱས་ཀྱི་སྐུ་གསུང་ཐུགས་དང༌། ཕུང་པོ་ལྔ་ལས་རིགས་ལྔ་དང༌། ཉོན་མོངས་པ་ལྔ་ལས་ཡེ་ཤེས་ལྔ་འབྱུང་སྟེ། རིགས་དང་འབྱུང་བ་ལྔ་རྣམས་དང་ནས། མངོན་པར་བརྗོད་པར་བྱ་ཞེས་གསུངས་པས། སེམས་ཅན་དང་སངས་རྒྱས་རིགས་དང༌། རིགས་ཀྱི་བདག་པོ་ཡིན་པའི་ཕྱིར་ཅིས་ཀྱང་གྲོལ་བར་འཐད་དོ། །གསུམ་པ་ཐབས་ཁྱད་པར་ཅན་གྱིས་ཟིན་པའི་ཕྱིར་གྲོལ་བར་འཐད་པ་ནི། དཔེར་ན་ཁྱི་སྨྱོན་གྱི་མཆེ་བ་ལ་སོགས་པ་གཡོ་བའི་དུག་གིས་ཟིན་པའི་གཉེན་པོར། བཙན་དུག་ལ་སོགས་པ་བརྟེན་པའི་དུག་འགྲོ་བ་ལྟར། ཐ་མལ་གྱི་རྣམ་པར་རྟོག་པའི་གཉེན་པོར། ལམ་གྱི་རྣམ་པར་རྟོག་པ་བསྒོམ་པ་རིགས་འདྲ་གཉེན་པོར་ཆེ་བ་སྟེ། དུག་གི་དུམ་བུ་གང་ཉིད་ ( ¡¶ ཞ ¡· + ཀྱིས་ ) ནས། །འབིགས་པར་བྱེད་ཀྱི་བར་གསུངས་སོ ༑ ༑ ཡང་སྣོད་བཅུད་ཀྱི་སྲིད་པ་ལ་ཞེན་པའི་གཉེན་པོར། གཞལ་ཡས་ཁང་དང་ལྷའི་སྲིད་པ་བསྒོམ་པ་བཟློག་པ་གཉེན་པོར་ཆེ་བ་སྟེ། ཇི་ལྟར་རླུང་གིས་ཟིན་པ་ནས ༑ ༑ སྣུན་པར་བྱེད་ཀྱི་བར་གསུངས། ཡང་མགོ་གཅིག་ཏུ་ཞེན་པའི་རྣམ་པར་རྟོག་པ་སྦྱང་བའི་དོན་དུ། ཞལ་བརྒྱད་བསྒོམ་པ་ལ་སོགས་པ་སྦམས་པ་གཉེན་པོར་ཆེ་བ་སྟེ། ཇི་ལྟར་རྣ་བར་ཆུ་ཞུགས་པ་ནས། སྦྱང་བར་བྱ་ཞེས་གསུངས། ཡང་ཐ་མལ་གྱི་འདོད་ཆགས་ཀྱི་གཉེན་པོར་དཀྱིལ་འཁོར་འཁོར་ལོའི་ལམ་བསྒོམ་ པ་བསྣན་པ་གཉེན་པོར་ཆེ་བ་སྟེ། ཇི་ལྟར་འཚེད་པ་ནས། གདུང་བར་བྱ་ཞེས་ གསུངས ༑ གཞན་ཡང་ལྟ་བ་རྣམ་པར་དག་པ་དང་ལྡན་པས། དངོས་པོ་དང་ མཚན་མས་མི་འཆིང་ཞིང་གྲོལ་བར་འགྱུར་བ་དང༌། བསྐྱེད་པའི་རིམ་པའི་ཐབས་ དང་ལྡན་པས་འདོད་ཡོན་གྱི་བདེ་བ་ལ་ལོངས་སྤྱོད་པས་ལམ་དུ་འགྱུར་བ་དང༌། རྫོགས་རིམ་གྱི་ཐབས་དང་ལྡན་པས། ཉོན་མོངས་པ་དང་རྟོགས་པ་ཐམས་ཅད་ལམ་དུ་འགྱུར་བས། མི་འཆིང་ཞིང་གྲོལ་བའི་རྒྱུར་འགྱུར་བ་ཡིན་ཏེ། དངོས་པོ་ ཉིད་ཀྱི་ ¡Ã གྲོལ་བར་ ( ¡¶ ཞ ¡· རྣམ་གྲོལ་ཞིང་ ) ནས། །དེ་ལྟར་ཧེ་རུ་ཀ་བསྒོམ་བྱ། །ཞེས་གསུངས ༑ དེས་གྲོལ་བའི་རྒྱུ་མཚན་བཤད་དེ།

དེ་དག་གིས་རིམ ་པ་གཉིས་ ཀྱི་སྤྱིའི་མངོན་པར་རྟོགས་པ་བསྟན་ཏོ།། །།མངོན་པར་རྟོགས་པ་ལམ་གྱི་སྔོན་དུ་འགྲོ་བ། སྨིན་པར་བྱེད་པ་དབང་དང་འབྲེལ། དེ་ལ་གཞན་དོན་སློབ་མ་རྗེས་སུ་གཟུང༌། སྔོན་དུ་བསྙེན་པ། སའི་ཆོ་ག་སྟ་གོན། དཀྱིལ་འཁོར་བྲི་ཞིང་རྒྱན་དགྲམ་པ། སྒྲུབ་ཅིང་མཆོད་པ། འཇུག་ཅིང་དབང་བསྐུར་བ། མཇུག་གི་ཆོ་ག་དང་བརྒྱད་ཡོད། དེ་ལ་ཐོག་མར་སློབ་མ་རྗེས་སུ་གཟུང་བ་ནི། སློབ་མ་དད་པ་དང་སྙིང་རྗེ་དང་བྱང་ཆུབ་ཀྱི་སེམས་དང་ལྡན་པ། བླ་མ་དང་གསང་སྔགས་ཀྱི་ལམ་ལ་བརྟེན་ནས་དཔལ་ཧེ་རུ་ཀའི་གོ་འཕང་ཐོབ་པར་འདོད་པ་གཅིག་ནས་ཉི་ཤུ་རྩ་ལྔའི་བར་ཁ་ཡར་བས། བླ་མ་ལ་མཎྜལ་ཕུལ་ནས། ཀུན་མཁྱེན་ཡེ་ཤེས་ཕུང་པོ་ཅན། །སྲིད་པའི་འཁོར་ལོ་རྣམ་སྦྱང་བ། །དེ་རིང་བཤད་པའི་རིན་ཆེན་གྱིས། །གཙོ་བོས་བདག་ལ་བཀའ་དྲིན་སྐྱོབས ༑ ༑ ཞེས་གསོལ་བ་འདེབས་པ་ལ་རྗེས་སུ་འཛིན་པར་ཁས་བླངས་ནས། སྐྱབས་སུ་འགྲོ་བ་དང་སེམས་བསྐྱེད་པ་ལ་སོགས་པ་སྔོན་དུ་འགྲོ་བའི་ཆོས་ལ་སློབ་ཏུ་གཞུག་གོ །གཉིས་པ་བསྙེན་པ་ལ། རབ་མཚན་མའི་བསྙེན་པ། ལྷས་དངོས་སམ་རྨི་ལམ་དུ་གནང་བ་བྱིན་པའམ། འབྲིང་དུས་ཀྱི་བསྙེན་པ་ཟླ་བ་དྲུག་གམ ༑ ཐ་མ་གྲངས་ཀྱི་བསྙེན་པ་གཙོ་བོ་ལ ་འབུམ་ཕྲག་ གཅིག་དང༌། འཁོར་རྣམས་ལ་ཁྲི་ཁྲག་གཅིག་བཟླའོ། །སའི་ཆོ་ག་ལ་ལྔ་ལས། ( ¡¶ ཞ ¡· + དང་པོ་ས་ ) བརྟག་པ་ནི། འཚེ་བ་མེད་ཅིང་ཡོ་བྱད་ཕུན་སུམ་ཚོགས་ལ། ཁ་དོག་དང༌། དབྱིབས་དང༌། མཚན་མ་བཟང་བའི་ས་བཙལ་ལོ། །བསླང་བ་ནི། མངོན ་པ་ལས་ བསླང་བ། སའི་བདག་པོ་ལ་དཀྱིལ་འཁོར་གྱི་གཞི་རེ་ཞིག་བསླང་བའམ། གཡར་བ་ཡིན། མི་མངོན་པ་ལས་བསླང་བ་ནི། སའི་ལྷ་མོ ་དང་གཞི་ བདག་ལ་སློང་པ་ཡིན་ཏེ། བརྟག་པ་གཉིས་པ་ལས། གོང་གི་ཨ་སོགས་སྔགས་ཉིད་ཀྱིས། །དེ་ལ་གཏོར་མ་རྣམ་པར་སྦྱིན་ཞེས་གསུངས། སྦྱང་བ་ལ་གཉིས། ལས་དང་བྱ་བས་སྐྱོན་སྦྱང་བས་སའི་ཟུག་རྔུ་བསལ་བ་དང༌། ཏིང་ངེ་འཛིན་གྱིས་བགེགས་སྦྱང་བ། རང་ཉིད་གཙུག་ཏོར་འཁོར་ལོས་སྒྱུར་བ

( ¡¶ ཞ ¡· + ལ་སོགས་པ་ ) ། ཁྲོ་བོ་བཅུའི་ང་རྒྱལ་དང་ལྡན་པས། ཁྲོ་བོ་བཅུ་སྤྲོས་ནས་བགེགས་ཚར་གཅོད་པའོ། །བསྲུང་བ་ནི་སླར་བགེགས་མི་འཇུག་པའི་ཕྱིར་སྲུང་བའི་འཁོར་ལོ་བསྒོམ་པ་ཡིན། གཟུང་བ་ནི་ཤར་དུ་གཡས་བརྐྱང་ལ་སོགས་པའི་སྟངས་སྟབས་དང༌། སའི་ཕྱོགས་འདིར་དཀྱིལ་འཁོར་བཞེངས་ནས་སེམས་ཅན་གྱི་དོན་བྱའོ་སྙམ་དུ་བློས་ཡོངས་སུ་འཛིན་པའོ། །བཞི་པ་སྟ་གོན་ལ། སའི་ལྷ་མོ་སྟ་གོན། ལྷ་སྟ་གོན། བུམ་པ་སྟ་གོན། སློབ་མ་སྟ་གོན་དུ་གནས་པ་དང་བཞི་ཡིན། ལྔ་པ་བྲི་ཞིང་རྒྱན་དགྲམ་པ་ལ། ཐིག་གིས་བྲི་བ། ཚོན་གྱིས་བྲི་བ། མཚན་མ་དགོད་པ། རྒྱན་དགྲམ་པ་སྟེ་བཞི་ཡིན། དྲུག་པ་སྒྲུབ་ཅིང་མཆོད་པ་ལ། མདུན་གྱི་དཀྱིལ་འཁོར་བདུན་བསྲེས་ཀྱི་སྒོ་ནས་བསྒྲུབས་ནས། ཡན་ལག་བཞི་རྫོགས་སུ་བྱས་ཏེ་བྱིན་གྱིས་རློབ་པ་དང༌། ཕྱི་ནང་ཡིད་ལས་བྱུང་བས་མཆོད་པ་དང་བསྟོད་པ་གཉིས་ཡིན། བདུན་པ་འཇུག་ཅིང་ ¡Ã དབང་བསྐུར་བ་ལ། སློབ་དཔོན་རང་ཉིད་ ( ¡¶ ཞ ¡· - དབང་བསྐུར་རང་ཉིད་ ) འཇུག་ཅིང་དབང་བླང་བ་དང་ ༑ སློབ་མ་གཞུག་ཅིང་དབང་བསྐུར་བ་གཉིས་ཡིན་ནོ། །སློབ་མ་གཞུག་པ་ལ

༑ ཡོལ་བའི་ཕྱིར་གཞུག་པ་དང༌། ནང་དུ་འཇུག་པ་གཉིས། །དབང་བསྐུར་བ་ལ ༑ རྡོ་རྗེ་གུར་ལས། བུམ་པའི་དབང་གིས་དང་པོ་སྟེ། །གཉིས་པ་གསང་བའི་དབང་ཡིན་ནོ། །གསུམ་པ་ཤེས་རབ་ཡེ་ཤེས་ཏེ། །བཞི་པ་དེ་ཡང་དེ་བཞིན་ནོ། ། ཞེས་གསུངས་པས། དབང་རྣམ་པ་བཞི་བསྐུར་བ་ཡིན་ནོ། །བརྒྱད་པ་མཇུག་གི་ཆོ་ག་ལ། བླ་མ་ལ་གཏང་རག་དབུལ་བ། དཀྱིལ་འཁོར་ ལ་མཆོད་ ཅིང་བསྟོད་ནས་དངོས་གྲུབ་བླང་བ། དགེ་བའི་རྩ་བ་བསྔོ་བ། བཟོད་པར ་གསོལ་ ནས་གཤེགས་སུ་གསོལ་བ། རྡུལ་མཚོན་བསྡུས་ནས་ཆུ་བོར་དོར་བ། དགའ་སྟོན་ལ་ལོངས་སྤྱོད་པ ༑ སློབ་མ་ལ་དམ་ཚིག་དང་བསླབ་བྱ་བསྟན་པ་སྟེ་བདུན་ཡོད་དོ།། །།མངོན་པར་རྟོགས་པ་གཙོ་བོར་ཐུན་མོང་གི་དངོས་གྲུབ་སྒྲུབ་པ་དང་འབྲེལ་པ་ལས། འདིར་རབ་ཏུ་གནས་པ་དང་སྦྱིན་སྲེག་སྟོན། དེ་ལ་རབ་གནས་ལ ༑ རབ་ཏུ་གནས་པ་དངོས། དེའི་མིང་གི་རབ་དབྱེ། རབ་ཏུ་གནས་པའི་ཕན་ཡོན་དང་གསུམ་ལས། དང་པོ་རབ་གནས་དངོས་ལ། གང་ལ་རབ་ཏུ་གནས་པར་བྱ་བའི་རྟེན་ཡོངས་སུ་དག་པ་བཟང་པོ། ( ¡¶ ཞ ¡· + གང་གིས་རབ་ཏུ་གནས་པར་བྱེད་པའི་སློབ་དཔོན་ཡོངས་སུ་དག་པ་བཟང་པོ། གང་གི་ཚེ་རབ་ཏུ་གནས་པར་བྱེད་པའི་དུས་ཡོངས་སུ་དག་པ་བཟང་པོ༑ ) གང་དུ་རབ་ཏུ་གནས་པར་བྱེད་པའི་གནས་ཡོངས་སུ་དག་པ་བཟང་པོ། གང་དག་གིས་རབ་ཏུ་གནས་པར་བྱེད་པའི་ཡོ་བྱད་ཡོངས་སུ་དག་པ་བཟང་པོ། ཇི་ལྟར་རབ་ཏུ་གནས་པར་བྱེད་པའི་ཆོ་ག་སྟེ། ཡོངས་སུ་དག་པ་བཟང་པོ་དྲུག་ལས། དེ་ལ་དང་པོ་རྟེན་ནི། རྟེན་མཚན་ཉིད་དང་ལྡན་ཞིང༌། བཟོའི་བྱ་བ་རྫོགས་པ་སྟེ། རབ་གནས་ཀྱི་རྒྱུད་ལས། ཚད་ཀྱིས་ཚད་ལ་ཕབ་ཅིང་ཤིས། །དེ་འདྲར་རབ་ཏུ་གནས་བྱར་བསྔགས། །ཞེས་གསུངས། གཉིས་པ་སློབ་དཔོན་ནི། དབང་ཡོངས་སུ་རྫོགས་པ་ཐོབ་ཅིང་དམ་ཚིག་དང་ལྡན་པ། ལྷའི་རྣལ་འབྱོར་ལ་བརྟེན་པ། བསྙེན་པར་ ¡Ã རྫོགས་པ་ ( ¡¶ ཞ ¡· སོང་བ་ ) གསང་སྔགས་རྒྱ་མཚོའི་ཕ་རོལ་ཏུ་སོན་པ། རབ་ཏུ་གནས་པའི་ཆོ་ག་མཐོང་བ་ཞིག་དགོས་ཏེ། བརྟག ་གཉིས་ལས

། རང་འདོད་ལྷ་མཉམ་ཕ་རོལ་སོན། །ཞེས་གསུངས། གསུམ་པ་དུས་ནི། གཟའ་དང༌། སྐར་མ་དང༌། སྦྱོར་བ་བཟང་པོ་འཛོམ་པའི་ཡར་གྱི་ངོ་ལ་བྱའོ། ། ( ¡¶ ཞ ¡· + གཟའ་སྐར་ ) བཟང་ན་མར་གྱི་ངོ་ལའང་ཉེས་པ་མེད་དེ། རབ་ཏུ་གནས་པའི་རྒྱུད་ལས། དབང་བསྐུར་དང་ནི་རབ་གནས་དག །ཡར་གྱི་ངོ་ལ་བརྟག་པར་བྱ། །གཟའ་དང་སྐར་མ་འཛོམ་གྱུར་ན། །མར་གྱི་ངོ་ལའང་ཉེས་པ་མེད། །ཅེས་གསུངས། བཞི་པ་ གནས་ནི། འཚེ་བ་མེད་ཅིང་ཡོ་བྱད་ཕུན་སུམ་ཚོགས་ལ་ཡིད་སྤྲོ་ཞིང་བཀྲ་ཤིས་པའི་མཚན་མ་དང་ལྡན་པའི་གནས་སུ་བྱ། ལྔ་པ་ཡོ་བྱད་ནི། དཀྱིལ་འཁོར་དང༌། སྦྱིན་སྲེག་དང༌། རབ་གནས་དང་འབྲེལ་པའི་ཡོ་བྱད་ཕུན་སུམ་ཚོགས་པ་འཛོམ་པས་བྱའོ། །དྲུག་པ་ཆོ་ག་ལ་གསུམ་ལས། ( ¡¶ ཞ ¡· + སྦྱོར་བ། དངོས་གཞི། འཇུག་གོ ། ) དང་པོ་སྦྱོར་བ་ལ། རྟེན་སྦྱང་བ། སྐུ་ཁྲུས་གསོལ་བ། ཡན་ལག་བཞི་རྫོགས་སུ་བསྐྱེད་པ ༑ མཆོད་ཅིང་བསྟོད་པ། ནངས་པར་རབ་གནས་བྱེད་པར་སྙན་གསན་དབབ་པ ༑ ཡེ་ཤེས་པ་མཆོད་ནས་གཤེགས་སུ་གསོལ་བ། རྟེན་ཞལ་དགབ་ཅིང་བསྲུང་བ་དང་བདུན་ཡོད། གཉིས་པ་དངོས་གཞི་ལའང་སྦྱང་བ། ཁྲུས་བཞི་རྫོགས་སུ་བསྐྱེད་པ། མཆོད་བསྟོད་དང་བཞི་སྟ་གོན་དང་འདྲ། སྤྱན་དབྱེ་བ། བརྟེན་པར་བཞུགས་སུ་གསོལ་བ། མངའ་དབུལ་རྒྱས་པར་བྱ་བ་རྣམས་དངོས་གཞིའི་ཆོ་གའོ ༑ ༑ རྗེས་ཀྱི་བྱ་བ་ལ། རྟེན་བཞུགས་སར་སྤྱན་དྲང་བ། རྟེན་ལ་སྲུང་མ་བསྒོ་བ ༑ རྟེན་ཡོན་བདག་ལ་གཏད་པ། ཆོ་ག་ལྷག་ཆད་ཁ་བསྐང་བ། བླ་མ་ལ་ཡོན་དབུལ་བ། སྨོན་ལམ་གདབ་པ། དགའ་སྟོན་བྱ་བ་སྟེ་བདུན་ནོ། །གཉིས་པ་མིང་གི་དོན་ནི། སྐུ་གཟུགས་ལ་ཡེ་ཤེས་པ་གནས་པར་བྱ་བའི་ཕྱིར། རབ་ཏུ་གནས་པ། རྟེན་དེ་སེམས་ཅན་གྱི་དོན་ལ་འཇུག་པའི་ནུས་པ་དང་ལྡན་པར་བྱ་བའི་ཕྱིར་སྤྱན་དབྱེ་བ། མཆོད་པ་ཐོབ་ཅིང་བྱིན་གྱིས་རློབ་པ་མཐུ་དང་ལྡན་པར་བྱ་བའི་ཕྱིར་ མངའ་དབུལ་བ་ཞེས་བྱ་བར་འགྱུར་བའོ། །གསུམ་པ་ཕན་ཡོན་ནི། རབ་ཏུ་གནས་པའི་རྟེན་གཅིག་ལ་མཆོད་པ་བྱས་པས། སངས་རྒྱས་ཐམས་ཅད་ལ་མཆོད་པར་འགྱུར་བས་དགེ་བ་འཕེལ་བ་དང༌།

དངོས་གྲུབ་སྩོལ་བར་འགྱུར་བ་སྟེ། རབ་གནས་ཀྱི་རྒྱུད་ལས། སྐྱེ་བོ་རབ་ཏུ་དང་བ་ཡིས། །བྱེད་པ་དགེ་བ་འཕེལ་བའི་ཕྱིར ༑ ༑ རབ་གནས་བསྟན་བཅོས་ལས་བཤད་པ། །ཐ་སྙད་ཙམ་དུ་བྱས་པ་ཡིན།། ཞེས་གསུངས་སོ།། །།དངོས་གྲུབ་མྱུར་དུ་འགྲུབ་པར་བྱེད་པའི་ཐབས་སྦྱིན་སྲེག་ལ། སྦྱིན་སྲེག་ཇི་ལྟར་བྱ་བ་དང༌། དེའི་མིང་དོན། དེའི་ཕན་ཡོན་དང་གསུམ་དུ་ཡོད་པ་ལས། དང་པོ་སྦྱིན་སྲེག་དངོས་ལ། སྦྱོར་བ། དངོས་གཞི། རྗེས་གསུམ་ཡོད་པའི། ¡Ã སྦྱོར་བ་ལ། ( ¡¶ ཞ ¡· - སྦྱོར་བ་ལ། ) ཐབ་བུད་ཤིང་དང་བཅས་པ། མེ་ཡམ་ཤིང་དང་བཅས་པ། མཆོད་རྫས་བསྲེག་རྫས་དང་བཅས་པ། བཤམ་ཚུལ་དུས་དང་བཅས་པ ༑ སྒྲུབ་པ་པོའི་ཁྱད་པར་དང་ལྔ་ཡོད་པ་ལས། དང་པོ་ཐབ་ལ་དྲུག་ཡོད་པའི། དབྱིབས་ནི་ཞི་བ་ལ་ཟླུམ་པོ། རྒྱས་པ་ལ་གྲུ་བཞི། དབང་ལ་ཟླ་གམ། དྲག་པོ་ལ་གྲུ་གསུམ། གཉིས་པ་ཁ་དོག་ནི། ཞི་བ་ལ་ཁ་དོག་དཀར་པོ། རྒྱས་པ་ལ་སེར་པོ། དབང་ལ་དམར་པོ། དྲག་པོ་ལ་ནག་པོར་བྱ། གསུམ་པ་ཚད་ནི། ཞི་བ་ལ་རྒྱར་ཁྲུ་གང་ ༑ དཔངས་སུ་ཁྲུ་ཕྱེད། རྒྱས་པ་ལ་རྒྱར་ཁྲུ་དོ། དཔངས་སུ་ཁྲུ་གང༌། དྲག་པོ་ལ་རྒྱར་སོར་ཉི་ཤུ། དཔངས་སུ་དེའི་ཕྱེད། དབང་ལ་ཞི་བའི་ཚད་དང་མཚུངས་པ་ཡིན་ནོ། །བཞི་པ་མུ་རན་ནི་ཞི་བ་ལ་སོར་བཞི། རྒྱས་པ་ལ་སོར་བརྒྱད། དབང་ལ་སོར་བཞི། དྲག་པོ་ལ་སོར་གསུམ་རྣམས། རྒྱར་བཀྱེད་པ་ནི་ཁ་ཁྱེར། དེའི་ཚད་ཀྱིས་དཔངས་སུ་བརྩིག་པ་ནི་མུ་རན་ནོ། །ལྔ་པ་མཚན་མ་ནི། མུ་རན་ལ། ཞི་བ་ལ་རྡོ་རྗེ་ཁ་ཟུམ་པ། རྒྱས་པ་ལ་རིན་པོ་ཆེ། དབང་ལ་པདྨ། དྲག་པོ་ལ་རྡོ་རྗེ་གདེངས་པ་བཀོད་ནས། དབུས་སུ་མཚན་མ་དགོད་པ་ཡིན། དྲུག་པ་བུད་ཤིང་ནི། ཞི་བ་ལ་འོ་མ་ཅན་གྱི་རྩེ་མོ། རྒྱས་པ་ལ་འབྲས་བུ་ཅན་གྱི་རྐེད་པ། དབང་ལ་མེ་ཏོག་དམར་པོ་ཅན་གྱི་རྩེ་མོ། དྲག་པོ་ལ་ཚེར་མ་ཅན་གྱི་རྩ་བའི་ཆ་སྟེ། རིང་ཐུང་ཐབ་དང་འཚམ་པར་བགྱིད། དོན་གཉིས་པ་མེ་དང་ཡམ་ཤིང་ནི། ཞི་བ་ལ་བྲམ་ཟེ་རྒྱུན་ཞག་གམ། ཤིང་བསྲུབས་པའི་མེ། ཡམ་ཤིང་སོར་མོའི་སྦོམ་ཕྲ་ཙམ་སོར་བཅུ་གཉིས་པ།

རྒྱས་པ་ལ་རྒྱལ་རིགས་ཀྱི་ཁྱིམ་གྱི་མེའམ། རིན་པོ་ཆེ་གཙུབས་པའི་ ( ¡¶ ཞ ¡· + མེ་ ) ཡམ་ཤིང་མཐེ་བོའི་སྦོམ་ཕྲ་ཙམ་ཁྲུ་གང་བ། དབང་ལ་སྨད་འཚོང་མའི་ཁྱིམ་གྱི་མེའམ་ཤིང་དམར་པོ་བསྲུབས་པའི་མེ་ཡམ་ཤིང་ཞི་བ་དང་འདྲ། དྲག་པོ་ལ་གདོལ་བའི་ཁྱིམ་གྱི་མེའམ། རོ་བསྲེགས་པའམ། རྡོ་བསྲུབས་པའི་མེ། ཡམ་ཤིང་ ¡Ã མཐེའུ་ཆུང་གི་ ( ¡¶ ཞ ¡· སོར་མོའི་ ) སྦོམ་ཕྲ་ཙམ་པ་ཁུ་ཚུར་གཉིས་བཅངས་པའི་རིང་ཐུང་ཙམ་དུ་བྱེད། གསུམ་པ་མཆོད་རྫས་བསྲེག་རྫས་ནི། ཆུ་བཞི་སྔོན་དུ་འགྲོ་བའི་མཆོད་པ་ལྔ་དང༌། གཏོར་མ་དང༌། ཡམ་ཤིང་དང་མར་ལ་སོགས་པ་ནི་ཐུན་མོང་གི་བསྲེག་རྫས་ཡིན་ལ། ཁྱད་པར་གྱི་བསྲེག་རྫས་ནི། ཞི་བ་ལ་ཏིལ། རྒྱས་པ་ལ་ཞོ་ལས་བྱས་པའི་ཟས་མཆོག དབང་ལ་ཨུཏྤ་ལའམ། མེ་ཏོག་དམར་པོ ༑ དྲག་པོ་ལ་དུག་དང་ཚེར་མ་དང་ལིངྒ་ལ་སོགས་པ ་དབུལ་ ལོ། །བཞི་པ་བཤམ་པའི་ཚུལ་ནི། འཇམ་པོ་གསུམ་ལ་མཆོད་རྫས་གཡོན། བསྲེག་རྫས་གཡས་ལ། དྲག་པོ་ལ་དེ་ལས་བཟློག་པར་བཤམ་མོ། །དུས་ནི་ཞི་བ་ལ་སྲོད་ཀྱི་དུས། རྒྱས་པ་ལ་སྔ་དྲོ། དབང་དུ་བྱ་བ་ལ་ཕྱི་དྲོ། དྲག་པོ་ལ་ནམ་ཕྱེད་ ¡Ã དམ་ཉི་མ་ཕྱེད་ ( ¡¶ ཞ ¡· - དམ་ཉི་མ་ཕྱེད་ ) ཀྱི་དུས་སུ་བྱ། ལྔ་པ་སྒྲུབ་པ་པོའི་ཁྱད་པར་ལ་ལྔ་ལས། བསམ་པ་ནི ༑ ཞི་བ་ལ་ཞི་ཞིང་དུལ་བ་དང༌། རྒྱས་པ་ལ་དགའ་ཞིང་སྤྲོ་བ་དང༌། དབང་དུ་བྱ་བ་ལ་རྗེས་སུ་ཆགས་ཤིང་འདུན་པ་དང༌། དྲག་པོ་ལ་ཁྲོ་ཞིང་རྔམ་པའི་བསམ་པས་བྱའོ ༑ ༑ གཉིས་པ་ཁ་ལྟ་ཕྱོགས་ནི། ཞི་བ་ལ་ཤར། རྒྱས་པ་ལ་བྱང༌། དབང་ལ་ནུབ ༑ དྲག་པོ་ལ་ལྷོར་བལྟའོ། གསུམ་པ་རྒྱན་གོས་ནི། ཞི་བ་ལ་དཀར་པོ། རྒྱས་པ་ལ་སེར་པོ། དབང་ལ་དམར་པོ། དྲག་པོ་ལ་ནག་པོའི་རྒྱན་དང༌། ཆ་ལུགས་དང་ལྡན་པས་བྱའོ། །བཞི་པ་འདུག་སྟངས་ནི། ཞི་བ་ལ་བྲམ་ཟེ་རིག་བྱེད་འདོན་པ་ལྟར་ཙོག་པུ། རྒྱས་པ་ལ་རྒྱལ་པོ་རོལ་པ། དབང་ལ་པདྨའི་སྐྱིལ་ཀྲུང༌། དྲག་པོ་ལ་རྐང་པ་གཡས་པས་གཡོན་པ་མནན་པའི་འདུག་སྟངས་ཀྱི་སྦྱིན་བསྲེག་བྱ། ལྔ་པ་དགང་བླུགས་ནི།

ལས་སོ་སོ་དང་འབྲེལ་པའམ། ཐུན་མོང་གི་དགང་བླུགས་མཚན་ཉིད་དང་ལྡན་པ། པུས་མོ་གཉིས་ཀྱི་ཁོངས་ལས་མི་འདའ་བར་གཟུང་ལ་ཞུ་བའི་རྫས་རྣམས་འབུལ་བ་ཡིན་ནོ། །གཉིས་པ་དངོས་གཞི་ལ། བདག་གི་རྣལ་འབྱོར་བསྒོམ་པ། མེ་བཙལ་ཞིང་བསྒྲུབ་པ། ཐབ་དང་ཡོ་བྱད་བསང་བ། ཐབ་དང་ཡོ་བྱད་མངོན་པར་འདུ་བྱ་བ། འཇིག་རྟེན་པའི་མེ་ལྷ་བསྐྱེད་ནས་མཆོད་པ། འཇིག་རྟེན་ལས་འདས་པའི་མེ་ལྷ་ཡན་ལག་བཞི་རྫོགས་སུ་བསྐྱེད་པ་ལ་མཆོད་པ་ ¡Ã དང་བསྲེག་རྫས་ཀྱི་མཆོད་པ་ ( ¡¶ ཞ ¡· - དང་བསྲེག་རྫས་ཀྱི་མཆོད་པ་ ) སྟེ་དྲུག་ཡིན་ ནོ ༑ ༑ གསུམ་པ་རྗེས་ཀྱི་ཆོ་ག་ལ། འདས་པའི་མེ་ལྷ་གཤེགས་སུ་གསོལ་ནས། འཇིག་རྟེན་པའི་མེ་ལྷ་ལྷག་མས་མཆོད་པ། གཏོར་མ་ཕུལ་ནས་གསོལ་བ་གདབ་པ ༑ བཟོད་པར་གསོལ་ནས་གཤེགས་སུ་གསོལ་བ། ཙ་རུའི་བཟའ་བ་ལ་ལོངས་སྤྱོད་པ། སྨོན་ལམ་གདབ་པ། ལས་ཀྱི་རྗེས་བསྡུ་བ་སྟེ། འདི་ལའང་དྲུག་ཡིན་ནོ།། གཉིས་པ་མིང་གི་དོན་ནི། མེ་ལ་བསྲེག་བླུགས་ཕུལ་བས། ལྷ་མཉེས་པ་ཡིན་ཏེ། སཾ་པུ་ཊ་ལས། མེ་ནི་ལྷ་ཡི་ཁ་ཡིན་ཏེ། །ཞེས་གསུངས་སོ། །གསུམ་པ་ཕན་ཡོན་ནི ༑ ལྷ་མཉེས་ན་དངོས་གྲུབ་མྱུར་དུ་སྩོལ་བ་སྟེ། སྦྱིན་སྲེག་གིས་ནི་ལྷ་རྣམས་ཚིམ ༑ ༑ ཚིམས་ནས་དངོས་གྲུབ་མྱུར་དུ་སྩོལ། །གང་ཞིག་ སྔགས་ ཀྱི་ལྷག་ཆད་དག། དེ་ནི་སྦྱིན་སྲེག་གིས་ནི་དགང༌། །ཞེས་གསུངས་སོ། །མངོན་པར་རྟོགས་པ་ ¡Ã ཉེ་རྒྱུ་ ( ¡¶ ཞ ¡· འབྲས་བུ་ ) དང་མཚམས་སྦྱོར་བ་ཉེ་རྒྱུ་དང་འབྲེལ། དེ་ལ་སྤྱིར་ཕྱག་རྒྱ་བསྟེན་པའི་དུས་དང༌། བྱེ་བྲག་ཏུ་ཉེ་རྒྱུ་ཉིད་གཏན་ལ་དབབ་པ་གཉིས་ཡོད་པ་ལས ༑ ཐོག་མར་དུས་ལ་དང་པོ་དབང་དུས། བར་དུ་ལམ་དུས། ཐ་མ་འབྲས་བུའི་དུས་དང་གསུམ་ཡིན། དེ་གསུམ་ཀ་ལ། ཕྱག་རྒྱ་དངོས་སུ་ཡོད་ན་མྱུར་དུ་འགྲུབ ༑ གསུམ་ཀ་ལ་མེད་ན་མི་འགྲུབ། དང་པོ་གཉིས་སུ་ཡོད་ཀྱང༌། ཐ་མ་ལ་མེད་ན་མི་འགྲུབ་ལ། དང་པོ་གཉིས་སུ་མེད་ཀྱང་ཐ་མར་ཡོད་ན་འགྲུབ་པ་ཡིན་ནོ ༑ ༑ དེའང་རྡོ་རྗེ་མཁའ་འགྲོ་ལས། ཨཱ་ལི་ཀཱ་ལི་ཕྱག་རྒྱ་ཆེ།

།དངོས་གྲུབ་ཐམས་ཅད་སྟེར་བར་བྱེད། །ཐབས་དང་ཤེས་རབ་མ་གཏོགས་པར། །མཆོག་གི་ ¡Ã གོ་འཕང་ ( ¡¶ ཞ ¡· དངོས་གྲུབ་ ) འཐོབ་མི་འགྱུར། །ཞེས་གསུངས། གཉིས་པ་བྱེ་བྲག་ཏུ་ཉེ་རྒྱུ་གཏན་ལ་དབབ་པ་ལ། ཉེ་རྒྱུ་རང་གི་ངོ་བོ་གང་གི་ཚེ་མངོན་དུ་བྱེད་པའི་དུས ༑ གང་དུ་མངོན་དུ་བྱེད་པའི་གནས། གང་ལ་བརྟེན་པའི་རྟེན། ཇི་ལྟར་ ¡Ã མངོན་དུ་བྱེད་པའི་ཐབས། དེ་ལྟར་ ( ¡¶ ཞ ¡· - མངོན་དུ་་་་་་་དེ་ལྟར་ ) མངོན་དུ་བྱས་པའི་འབྲས་བུ་དང་དྲུག་ཡོད་པ་ལས། དང་པོ་ཉེ་རྒྱུ་རང་གི་ངོ་བོ་ལ་གཉིས་ལས། ཉེ་རྒྱུ་དངོས་ནི། བྱང་ཆུབ་སེམས་དཔའི་སའི་ཉེ་རྒྱུ་དཀྱིལ་འཁོར་བཞི་ཡིན་པ་ལྟར། སངས་རྒྱས་ཀྱི་ས་འགྲུབ་པའི་ཉེ་རྒྱུའང་དཀྱིལ་འཁོར་བཞི་ཡིན་ལ། དེའི་ཡང་གཙོ་བོ་བྱང་ཆུབ་ཀྱི་སེམས་བརྒྱད་དམ་དྲུག་གི་བདག་ཉིད་ཅན་ཏེ། ཐབས་ཀྱིས་རང་བྱིན་བརླབ་བསྒོམ་པའི་ཞུ་བདེ་གཉིས་དང༌། དཀྱིལ་འཁོར་འཁོར་ལོ་བསྒོམ་པའི་ཞུ་བདེ་གཉིས། ཤེས་རབ་དང་ཐབས་གཉིས་ཀས་བསྒོམས་ན་དེས་ཕྱེ་བའི་ཞུ་བདེ་གཉིས་གཉིས་ཏེ་ ( ¡¶ ཞ ¡· + བཞིར་འགྱུར་བས་ ) བརྒྱད་དམ། ཤེས་རབ་ཀྱི་རང་བྱིན་བརླབ་མ་བསྒོམ་ཀྱང་རུང་བས་དེ་ལྟར་ན་དྲུག་གོ །དེའང་སཾ་པུ་ཊ་ལས། ཨཱ་ལི་བུང་བ་ཞེས་བྱར་བརྗོད། །བུང་བ་རྡོ་རྗེ་འཇིགས་བྱེད་ཉིད། །ཀཱ་ལི་མེ་ཏོག་ཤེས་པར་བྱ། །མེ་ཏོག་རྡོ་རྗེ་ཅན་གྱི་ལུས། །ཞེས་གསུངས་པ་ལྟར་རོ། །གཉིས་པ་རྩོད་པ་སྤང་བ་ནི། སེམས་ལ་རྟོགས་པ་འཆར་བ་ལུས་ལ་ལྟོས་པར་མི་རིགས་སོ་སྙམ་ན། ཇི་སྲིད་ལུས་དང་སེམས་ལྷན་ཅིག་ཏུ་གནས་ལ་དེ་སྲིད་དུ་ཚོགས་པ་གཅིག་པའི་འབྲེལ་པ་ཡོད་པས་སེམས་ཅན་གྱི་བདེ་བ་དང༌། དགའ་བ་དང༌། གདུང་བ་ལུས་ལ་བརྟེན་ནས་འབྱུང་བ་ལྟར། སངས་རྒྱས་པའི་ཚེའང༌། སེམས་ཀྱི་རྟོགས་པ་ལུས་ལ་ལྟོས་པ་ཡིན་ཏེ། བརྟག་གཉིས་ལས། སྟོན་པ་སུམ་ཅུ་རྩ་གཉིས་མཚན ༑ ༑ ལྟོས་དང་བཅས། ཞེས་གསུངས་པ་ལྟར་རོ། །གཉིས་པ་དུས་ལ་གཉིས་ལས ༑ བསྒོམ་པའི་དུས་ནི། ས་བརྒྱད་པ་མན་ ( ¡¶ ཞ ¡· ཡན་

) ཆད་ཀྱིས་བསྒོམ་པ་ཡིན་ལ། འགྲུབ་པའི་དུས་ནི། ཞག་བདུན་གྱིས་འགྲུབ་པ་ཡིན་ཏེ། །རྡོ་རྗེ་གུར་ལས ༑ ཉི་མ་གཅིག་གིས་འགྲུབ་པར་འགྱུར། །ཉི་མ་གཉིས་ཀྱི་ཆོ་ག་དང༌། །ཉི་མ་གསུམ་གྱི་སྦྱོར་བ་དང༌། དེ་བཞིན་དུ་ནི་ཉི་མ་བཞི། །ཉི་མ་ལྔ་ཡི་སྦྱོར་བ་ཡིས།། འགྲུབ་འགྱུར་འདི་ལ་ཐེ་ཚོམ་མེད། །མེ་ཏོག་ལ་སོགས་མཆོད་བྱས་ནས། །བསམ་གཏན་གནས་སུ་འདུག་པ་དང༌། །ཕྱག་རྒྱ་ལྷན་ཅིག་བཞུགས་ནས་ནི། །རྡོ་རྗེ་སྦྱོར་བ་ཡང་དག་བརྩམ། །རྡོ་རྗེ་ཉི་མ་ནུབ་པ་ན། །སྦྱོར་བ་འདི་ནི་ཡང་དག་བརྩམ། ། ཉི་མ་ཤར་བའི་དུས་སུ་ནི། །འགྲུབ་འགྱུར་འདི་ལ་ཐེ་ཚོམ་མེད། །ཅེས་གསུངས། གསུམ་པ་གནས་ལ་གཉིས་ལས། ཕྱིའི་གནས་འོག་མིན་ཏེ། འགའ་ཞིག་གིས་ ( ¡¶ ཞ ¡· + ནི་ ) གཟུགས་ཁམས་ཀྱི་སྟེང་གི་འོག་མིན་ཡིན་ཟེར། གཞན་དག་ན་རེ། ཁམས་གསུམ་ལས་འདས་པ་རྣམ་པར་སྣང་མཛད་གང་ཆེན་མཚོའི་བཞུགས་གནས་སྟུག་པོ་བཀོད་པའི་ཞིང་ཁམས་ཡིན་གསུངས་ཀྱང༌། ཡང་དག་པར་ན་སྒྲུབ་པ་པོ་གོང་དུ་སངས་རྒྱས་པའི་ ( ¡¶ ཞ ¡· + ས་ ) ཕྱོགས་དེ་ཉིད་སངས་རྒྱས་དེའི་སྨོན་ལམ་གྱི་དབང་གིས། འོག་མིན་སྟུག་པོ་བཀོད་པའི་ཞིང་ཁམས་སུ་སྣང་བ་ཡིན་ ནོ ༑ ༑ གཉིས་པ་ནང་གི་གནས་ནི། དབང་གི་གནས་ཉིད་ཡིན་ཏེ། བརྟག་གཉིས་ལས ༑ ཨེའི་ཆ་བྱད་ནས། རིན་ཆེན་ཟ་མ་ཏོག་ཅེས་གསུངས། བཞི་པ་རྟེན་ལ་བཞི་ལས། དང་པོ་ནས་གོམས་པ་ནི། དབང་དུས་ཀྱི་རྟེན་ལ་ཟེར་བ་ཡིན། ལུང་བསྟན་པ་ནི། ཡི་དམ་མམ་རྡོ་རྗེ་མཁའ་འགྲོ་མས་ལུང་བསྟན་པ་ཟེར། ནུས་པས་བཀུག་པ་ནི། རང་གི་མངོན་ཤེས་ཀྱིས་བརྟགས་ནས། ལྷ་སོགས་སམ། མི་མོ་མཚན་ཉིད་དང་ལྡན་པ་ཏིང་ངེ་འཛིན་གྱིས་བཀུག་པ་ལ་བྱེད་པ་ཡིན། མཆོག་ཐོབ་པ་ནི། ས་བརྒྱད་པ་ཡན་ཆད་ཐོབ་པའི་ཕྱག་རྒྱ་མོའོ། །མཆོག་ཐོབ་པའི་ཕྱག་རྒྱ་དང་ལྷན་ཅིག་ཉེ་རྒྱུ་བསྒོམས་ན་དུས་གཅིག་ལ་འཚང་བརྒྱ་བས་ན། ཉེ་རྒྱུས་རྒྱུད་གཉིས་ཅིག་ཅར་གྲོལ་ཞེས་གསུངས་པ་དེ་ལ་དགོངས་སོ། །ལྔ་པ་མངོན་དུ་བྱེད་པའི་ཐབས་དཀྱིལ་འཁོར་

( ¡¶ ཞ ¡· - འཁོར་ ) འཁོར་ལོ་དང་འདྲ་བ་ཡིན་ནོ། །དྲུག་པ་ལ་འབྲས་བུ་འགྲུབ་པའི་ཚུལ་ལ། ཕར་ཕྱིན་དང་གསང་སྔགས་པའི་ལུགས་གཉིས་ལས། དང་པོ་ནི་ས་བཅུ་རྫོགས་པའི་མཐར་བར་ཆད་མེད་པའི་ལམ་གྱིས་བདུད་བཏུལ་ནས། རྣམ་གྲོལ་གྱི་ལམ་གྱིས་འཚང་རྒྱ་བར་འདོད་དོ། །གསང་སྔགས་ཀྱི་ལུགས་ལ། ཕྱིའི་མངོན་བྱང་དང༌། ནང་གི་མངོན་བྱང་གཉིས་སོ།། ཕྱིའི་ནི་དེ་ཉིད་བསྡུས་པ་ལྟར། བྱང་ཆུབ་སེམས་དཔའ་དོན་གྲུབ་མི་གཡོ་བའི་ཏིང་ངེ་འཛིན་ལ་ ( ¡¶ ཞ ¡· + མཉམ་པར་ ) བཞག་པ། ཕྱོགས་བཅུའི་དེ་བཞིན་གཤེགས་པས་བསྐུལ་ནས། སྙིང་གར་ཟླ་བའི་དཀྱིལ་འཁོར་མཐོང་བ་སེམས་རང་བཞིན་གྱིས་འོད་གསལ་བས་ས་བཅུ་པ་ ( ¡¶ ཞ ¡· + རྟོགས་པ་ ) མཆོག་ཏུ་གྱུར་པ་མངོན་བྱང་དང་པོ་དེ་ཉིད་ལས་ཡོན་ཏན་གོང་དུ་འཕེལ་ཞིང༌། གློ་བུར་གྱི་དྲི་མ་དང་བྲལ་བ་ཟླ་བ་གཉིས་པར་མཐོང་བ་མངོན་བྱང་གཉིས་པ། ཆོས་ཉིད་ཀྱི་རྟོགས་པ་བརྟན་པས། ཆོས་ཅན་མ་འདྲེས་པ་སོ་སོར་མཁྱེན་པ་དེ་མཚོན་བྱེད་ཀྱི་བརྡར་ཟླ་བའི་སྟེང་དུ་རྡོ་རྗེ་བསྒོམ་པ་མངོན་བྱང་གསུམ་པ། ཕྱོགས་བཅུའི་དེ་བཞིན་གཤེགས་པ་ཐམས་ཅད་སྙིང་གའི་རྡོ་རྗེ་ལ་ཐིམ་

( ¡¶ ཞ ¡· + པས་ ) དེ་དག་དང་དབྱེར་མེད་དུ་གྱུར། རང་ཉིད་སངས་རྒྱས་ཐམས་ཅད་དང་ཐ་དད་མེད་པར་མཐོང༌། རང་བཞིན་གྱི་དོན་འགྲུབ་པ་བྱ་བ་གྲུབ་པ། དེའི་ཚེ་སྐུ་དང་ཡེ་ཤེས་མ་ལུས་པ་མངོན་དུ་བྱས་པ་ནི་ལྔ་པའོ ༑ ༑ གཉིས་པ་ནང་གི་འགྲུབ་ཚུལ་ནི། ཉེ་རྒྱུ་ཞག་བདུན་བསྒོམས་པའི་བདུན་གྱི་ཐོ་རངས་ཐབས་ཀྱི་རིགས་བདག་གི་མཐར་ཐིག་ལེའི་དྭངས་མ་མངོན་དུ་བྱས་པ་ཟླ་བ་མེ་ལོང་ལྟ་བུ། ཤེས་རབ་ཀྱི་རྩ་མཛེས་པའི་སྤྱི་བོར་རཀྟའི་དྭངས་མ་མངོན་དུ་བྱས་པ་ཉི་མ་མཉམ་པ་ཉིད། རླུང་སེམས་ཐམས་ཅད་མ་འདྲེས་ལ་ཡོངས་སུ་རྫོགས་པ་སོ་སོར་རྟོག་པ། རླུང་སེམས་ཐམས་ཅད་ ¡Ã གཅིག་ཏུ་ ( ¡¶ ཞ ¡· - གཅིག་ ཏུ་ ) འདྲེས་པ་བྱ་བ་ནན་ཏན། རྟེན་དཀྱིལ་འཁོར་བཞི་མ་ལུས་པ་དབུ་མར་ཐིམ་ནས ༑ གཙུག་ཏོར་མཆོག་གྲུབ་པའི་ཚེ་སྒྲིབ་པ་བག་ཆགས་དང་བཅས་པ་མ་ལུས་པ་གནས་གྱུར་ཏེ། སྐུ་དང་ཡེ་ཤེས་མ་ལུས་པ་མངོན་དུ་མཛད་པ་ཆོས་ཀྱི་དབྱིངས་ཀྱི་ཡེ་ཤེས། མངོན་པར་བྱང་ཆུབ་པ་ལྔའི་རིམ་པས་སངས་རྒྱས་ནས་འཁོར་བ་ཇི་སྲིད་དུ་བཞུགས་པའོ། ། ( ¡¶ ཞ ¡· + ཕྱི་མའི ) ལེའུ་གསུམ་པར། སྡོམ་པ་ཞེས་བྱ་གང་གིས་དང༌། །དམ་ཚིག་གང་གིས་གནས་པར་བགྱི། །ཞེས་པའི་སྐབས་སུ་མངོན་པར་རྟོགས་པ་གང་དང་འབྲེལ་ན། གཉིས་ཀ་ལ་དགོས་པའི་གྲོགས་དམ་ཚིག་དང་སྡོམ་པ་དང་འབྲེལ། དེ་ལ་དམ་ཚིག་ ¡Ã གི་དབྱེ་བ ( ¡¶ ཞ ¡· ལ་དམ་ཚིག་གི་མཚན་ཉིད ) ༑ རབ་ཏུ་དབྱེ་བ། ཇི་ལྟར་བསྲུང་བའི་ཚུལ། མ་བསྲུངས་པའི་ཉེས་དམིགས། བསྲུངས་པའི་ཕན་ཡོན་དང་ལྔ་ལས། དང་པོ་མཚན་ཉིད་ནི། ཇི་ལྟར་ཁས་བླངས་པ་དང༌། ཐོབ་པའི་དོན་མི་འདའ་བར་བསྲུང་བའི་སེམས་པ་རྒྱུན་ཆགས་ཅན་ནོ།། གཉིས་པ་དབྱེ་བ་ལ་བཞི་ལས། དུས་ ཀྱིས་དབྱེ་ ན། ལས་དང་པོ་པ། སེམས་བརྟན་པ་ཐོབ་པ། བརྟན་པ་ཆེར་ཐོབ་པའི་གནས་སྐབས་གསུམ། དབང་གིས་དབྱེ་ན། བུམ་དབང༌། གསང་དབང༌། ཤེས་རབ་ཡེ་ཤེས་ཀྱི་དབང༌། དབང་བཞི་པའི་དམ་ཚིག་སྟེ་བཞི་ཡོད། རྟེན་གྱིས་དབྱེ་ན། སྐུ་གསུང་ཐུགས་ཀྱི་དམ་ཚིག་གསུམ་ཡོད་དེ

༑ སཾ་པུ་ཊ་ལས། བུད་མེད་དང་ནི་སྐྱེས་པའི་ལུས། །ལས་ནི་དུ་མས་བསྐྱེད་པ་སྟོན ༑ ༑ མི་ཤེས་པས་ཀྱང་མི་བྱ་སྟེ། །སྐུ་ཡི་རྡོ་རྗེའི་དམ་ཚིག་གོ །ཕྲག་དོག་ཉིད་ཀྱིས་མ་རངས་པས། །ཚིག་རྩུབ་ལ་སོགས་སྨྲ་མི་བྱ། །རྣ་བ་བདེ་བར་བྱེད་པ་ཉིད།། གསུང་གི་རྡོ་རྗེའི་དམ་ཚིག་གོ །སེམས་ཅན་སྣ་ཚོགས་གདུང་བ་དག །ཀུན་རྟོག་དྲ་བའི་རྣམ་རྟོག་གིས། །སེམས་ལ་སྨད་པར་མི་བྱ་སྟེ། །ཐུགས་ཀྱི་རྡོ་རྗེའི་དམ་ཚིག་གོ །ཞེས་གསུངས་སོ། །ངོ་བོས་དབྱེ་ན་བཞི་ལས། དང་པོ་བསྲུང་བའི་དམ་ཚིག་ནི། རྩ་བའི་ལྟུང་བ་བཅུ་བཞི་དང༌། ཡན་ལག་གི་ལྟུང་བ་བརྒྱད་དེ་ཉི་ཤུ་རྩ་གཉིས་སོ། །གཉིས་པ་བཟའ་བའི་དམ་ཚིག་ལ། ¡Ã རྒྱུན་གྱི་དམ་ཚིག་ ( ¡¶ ཞ ¡· - རྒྱུན་གྱི་དམ་ཚིག་ ) བདུད་རྩི་རིལ་བུ་དང༌། ཁྱད་པར་གྱི་དམ་ཚིག་ཚོགས་ཀྱི་འཁོར་ལོའི་ཚུལ ༑ འོག་ལེའུ་བདུན་པར་འཆད། གསུམ་པ་ཇི་ལྟར་བསྲུངས་བའི་དམ་ཚིག་ནི། རྡོ་རྗེ་དྲིལ་བུ་དང༌། བགྲང་ཕྲེང་ལ་སོགས་པ་རྣམས་ཡིན། བཞི་པ་བསྒྲུབ་པའི་དམ་ཚིག་ནི། རིམ་པ་གཉིས་ལ་རྣལ་འབྱོར་དུ་བྱེད་པ་གཉིས་ཡིན། གསུམ་པ་ཇི་ལྟར་བསྲུང་བའི་ཚུལ་ལ་གཉིས། མི་ཉམས་པར་བསྲུང་བ་དང༌། ཉམས་ན་བཅོས་པའི་ཐབས་གཉིས་ཡིན་ནོ། །དེ་ལ་མི་འབྱུང་བའི་ཐབས་ནི། བླ་མ་དང༌། རྡོ་རྗེ་སྤུན་དང་འགྲོགས་པ་དང༌། དྲན་པ་དང༌། བག་ཡོད་པ་དང་ལྡན་ ¡Ã པ་ ( ¡¶ ཞ ¡· པར་བྱ་བ་ ) དང༌། ཕན་ཡོན་དང༌། ཉེས་དམིགས་རྗེས་སུ་དྲན་པའི་སྒོ་ནས་བསྲུང་བ་ཉིད་ཡིན་ནོ། །གཉིས་པ་ཉམས་ན་བཅོས་པའི་ཐབས་ནི། རྩ་བའི་ལྟུང་བ་བྱུང་ན་སླར་ཡང་དབང་ལེན་དགོས་ལ། ཡན་ལག་གི་ལྟུང་བ་ ¡Ã ལ་སོགས་པ་ ( ¡¶ ཞ ¡· མན་ཆད་ལས་མ་ ) བྱུང་ན་བཤགས་པ་ལ་སོགས་པས་འཆོས་སོ། །བཞི་པ་མ་བསྲུངས་བའི་ཉེས་དམིགས་ནི། དམ་ཚིག་མ་བསྲུངས་ན་ལམ་གཞན་ལ་འབད་པ་བྱས་ཀྱང་འབྲས་བུ་མི་འབྱུང་བར་མནར་མེད་པའི་དམྱལ་བར་ལྟུང་ངོ༌། །ལྔ་པ་བསྲུངས་བའི་ཕན་ཡོན་ནི། ལམ་གཞན་ལ་འབད་པ་མ་བྱས་ཀྱང༌། དམ་ཚིག་བསྲུངས་པ་ཁོ་ན་སྐྱེ་བ་བཅུ་དྲུག་གི་ཁོངས་སུ་འཚང་རྒྱ་བའོ།

།དེའང༌། གལ་ཏེ་ལྟུང་བ་མེད་གྱུར་ན། །སྐྱེ་བ་བཅུ་དྲུག་དག་ན་འགྲུབ། །ཅེས་གསུངས་སོ། ། ( ¡¶ ཞ ¡· + ཕྱི་མའི་ ) ལེའུ་བཞི་པའི། རྩ་ནི་གཉིས་གཉིས་རྣལ་འབྱོར་མ། །རེ་རེའི་རྣམ་པ་ ¡Ã རྣམས་སུ་ ( ¡¶ ཞ ¡· གསུམ་དུ་ ) བཤད། །ཅེས་པའི་སྐབས་སུ། བྱང་ཆུབ་ཀྱི་སེམས་འཕོ་བའི་ཚུལ་བསྟན་པ་ལ། གང་སྦྱང་བའི་དངོས་པོ། གང་གིས་སྦྱང་བའི་ལྷ། ཇི་ལྟར་སྦྱང་བའི་ཚུལ་གསུམ་དུ་ཡོད་པ་ལས། དེ་ལ་ཐོག་མར་གང་སྦྱོང་ན་བདུན་ལས། ཚེས་ནི་ཡར་གྱི་བཅོ་ལྔ། མཚན་མོ་ཟླ་བའི་དཀྱིལ་འཁོར་ཡོངས་སུ་རྫོགས་པའི་ཆ་དང་བཅུ་དྲུག མར་ངོའི་ཚེས་བཅོ་ལྔ། མཚན་མོ་སྟོང་པའི་ཆ་དང་བཅུ་དྲུག་གོ །འཕོ་ བ་ནི། ལུག གླང༌། འཁྲིག་པ། ཀརྐ་ཊ། སེང་གེ བུ་མོ། སྲང༌། སྡིག་པ། གཞུ། ཆུ་སྲིན། བུམ་པ། ཉ། ཉི་མ་གཟས་འཛིན། ཟླ་བ་གཟས་འཛིན། ཐིག་ལེ་འགོག་པ ༑ ནམ་མཁའ་འགོག་པ་སྟེ་བཅུ་དྲུག རྩ་ནི། རོ་རྐྱང་ཀུན་འདར་གསུམ་གཅིག་ཏུ་བསྡུས། གཞན་གཉིས་གཉིས་རེ་རེར་བསྡུས། བདུད་འདྲལ་མ་དང་བཅུ་དྲུག ཡི་གེ་ནི་ཨཱ་ལི་བཅུ་དྲུག བྱང་ཆུབ་ཀྱི་སེམས་ནི་གཡས་གཡོན་ན་ཐིག་ལེ་ ( ¡¶ ཞ ¡· + འགོག་པ་ ) བཅོ་ལྔ་བཅོ་ལྔ ། དབུས་ཀྱི་དང་བཅུ་དྲུག དགའ་བ་ནི་དགའ་བའི་དགའ་བ་ལ་སོགས་པའི་དབྱེ་བས་བཅུ་དྲུག དེ་དག་གང་ན་ཡོད་པའི་གནས་ནི། ལུས་ཀྱི་གཡས་གཡོན་གྱི་མཐེ་བོ། བྱིན་པ། བརླ། གསང་གནས་ཀྱི་ཆ། ལྟེ་བའི་ཆ། སྙིང་ག ནུ་མ། ལྐོག་མ། ལག་མཐིལ། མཆུ། མཁུར་ཚོས། མིག རྣ་བ། ཀླད་པའི་ཆ། སྤྱི་བོའི་ཆ། སྤྱི་གཙུག་དང་བཅུ་དྲུག་ཡོད་དོ། །གཉིས་པ་གང་གིས་སྦྱོང་བར་བྱེད་པའི་ལྷ་ནི། ལྷ་མོ་བཅོ་ལྔ། ཧེ་རུ་ཀ་དང་བཅུ་དྲུག་གོ །དེའང་བདག་མེད་རྣལ་འབྱོར་ལྡན་པའམ། །ཡང་ན་ཧེ་རུ་ཀ་དཔལ་བརྩོན། །ཞེས་གསུངས་སོ། ། ¡Ã གཉིས་པ་ ( ¡¶ ཞ ¡· གསུམཔ་ཇི་ལྟར་ ) སྦྱོང་ཚུལ་ལ། གཞན་གྱི་འདོད་པ་དགག་པ་དང་ ༑ རང་གི་འདོད་པ་བརྗོད་པ་གཉིས་ཡོད་པ་ལས། དང་པོ་གཞན་གྱི་འདོད་པ་དགག་པ་ནི། སློབ་དཔོན་ཤཱནྟི་པས། སྦྱང་གཞི་རྩ་སུམ་ཅུ་རྩ་གཉིས་ཁོ་ན་ཡིན་ལ་ (

¡¶ ཞ ¡· + དེའང་ ) ཐོག་མའི་བདག་མེད་མས་རྩ་གསུམ་སྦྱོང་བ་བཞིན་དུ། ཐ་མའི་མཁའ་སྤྱོད་མས་ཀྱང་བདུད་འདྲལ་མ་དང ་བཅས་ པའི་རྩ་གསུམ་ ( ¡¶ ཞ ¡· - གསུམ་ ) སྦྱོར་བས་སྦྱོང་བྱེད་ཀྱི་ལྷའང་ལྷ་མོ་བཅོ་ལྔ་ཁོ་ན་ཡིན་ནོ་ཞེས་གསུང༌། འདི་མི་འཐད་པས་དགག་པ་ལ་གཉིས་ལས། གཞུང་དང་འགལ་བ་ནི། འབད་པས་ཀུན་གྱི་ལྷག་མ་སྤང༌། །ཞེས་འབྱུང་བས། ཀུན་གྱི་ཚིག་དང་འགལ་ཏེ། ( ¡¶ ཞ ¡· + སྦྱང་གཞི་རྩ་ཁོ་ན་ལས་མེད་པའི་ཕྱིར་རོ། །ལྷ་མོ་བཅོ་ལྔས་རྩ་སུམ་ཅུ་སོ་གཉིས་པོ་ཚུལ་དེ་ལྟར་སྦྱངས་ན་ནི་ལྷག་མ་མེད་པས་ཡང་བའི་ཚིག་དང་ཡང་འགལ་ལོ། །དེ་དོན་དང་ཡང་འགལ་ཏེ་ ) རྩའི་མངོན་པར་རྟོགས་པས ( ¡¶ ཞ ¡· ལས ) ། བདུད་འདྲལ་མ་ ( ¡¶ ཞ ¡· + ཤེས་རབ་ ) སྟོང་པ་ཉིད་ཀྱི་རྩ་བཤད། ( ¡¶ ཞ ¡· + རྩ་བའི་རྒྱུད་འདི་ཉིད་ལས་ ) མཁའ་སྤྱོད་ ¡Ã མ་ ( ¡¶ ཞ ¡· མའང་ ) སྟོང་པ་ཉིད་ཀྱི་ ¡Ã རང་བཞིན་དུ་ ( ¡¶ ཞ ¡· ལྷར་ ) གསུངས་པས་སྟོང་པས་སྟོང་པ་ལ་སྦྱོང་བར་མི་ནུས་ཤིང་ ༑ གལ་ཏེ་ནུས་ན། ཟུང་འཇུག་གི་ལམ་མི་སྲིད་པར་འགྱུར་རོ། །གཉིས་པ་རང་ལུགས་ལ་གཉིས་ལས། སྦྱོང་བའི་ཚུལ་སྤྱིར་བསྟན་པ་ནི། དོན་གྱི་བྱ་བ་དང་བཅས་པས། སྤྲོས་པའི་རང་བཞིན་གྱི་སྦྱང་གཞི་བཅོ་ལྔ་པོ་རྣམས་སྤྲོས་མེད་སྟོང་པའི་ངོ་བོ་ལྷ་མོ་བཅོ་ལྔས་སྦྱོང་ཞིང༌། དོན་གྱི་བྱ་བ་མི་བྱེད་ ( ¡¶ ཞ ¡· ནུས་ ) པ་བཅུ་དྲུག་པའི་ཆ་རྣམས་ཐབས་ཀྱི་རང་བཞིན། ཧེ་རུ་ཀས་སྦྱངས་པས། ལུས་ལ་སེམས་དང་ ༑ སེམས་ལ་ལུས་ཀྱི་རྒྱ་ལྟར་སྦྱང་གཞི་དང༌། སྦྱོང་བྱེད་དུ་ཡང་རིགས་ཤིང༌། ཟུང་དུ་འཇུག་པར་ཡང་འགྱུར་བ་ཡིན་ནོ། །གཉིས་པ་འཕོ་ཚུལ་བྱེ་བྲག་ཏུ་བཤད་པ་ལ། གང་ནས་འཕོ་བའི་ཡུལ། ཇི་ལྟར་འཕོ་བའི་ཚུལ། དེ་ལྟར་འཕོ་བའི་འཐད་པ་དང་གསུམ་ཡིན། དེ་ལྟར་ཐོག་མར་གང་ནས་འཕོ་བའི་ཡུལ་ནི། ལུས་ཀྱི་གཡས་གཡོན་གྱི་མཐེ་བོང་གཏུམ་མོ་ནས་སྤྱི་གཙུག་གི་བར་སྔར་སྨོས་པ་རྣམས་ཉིད་ཡིན་ནོ། །གཉིས་པ་ཇི་ལྟར་འཕོ་བའི་ཚུལ་ལ་དྲུག་ལས། དང་པོ་ནམ་འཕོ་བའི་དུས་ནི།

ཡར་གྱི་ངོའི་ཚེས་གཅིག་ལ་སྐྱེས་པའི་རྐང་པ་གཡས་པའི་མཐེ་བོང་གཏུམ་མོ་ནས་མགོ་འཛིན་ལ། བུད་མེད་ཀྱི་གཡོན་པའི་མཐེ་བོང་མི་ཕྱེད་མ་ནས་མགོ་འཛིན་ཞིང༌། མར་ངོའི་ཚེས་གཅིག་ལ་སྐྱེས་པའི་གཡོན་མི་ཕྱེད་མ་དང༌། བུད་མེད་ཀྱི་གཡས་གཏུམ་མོ་ནས་མགོ་འཛིན་ནོ། དེ་ནས་ཚེས་རེ་རེ་ཞིང་གནས་རྣམས་ནས་འཕོས་ནས་ཡར་ངོ་དང་མར་ངོའི་བཅོ་ལྔའི་མཚན་མོ་སྤྱི་གཙུག་ནས་ཀུན་འདར་མར་འཇུག་གོ །དེ་ཉིད་ཡེ་ཤེས་ཐིག་ལེ་ལས། གཡས་དང་གཡོན་གྱི་ཡན་ལག་ཏུ། །ཡར་ངོ་དེ་བཞིན་མར་ངོ་ཡི། །འདོད་པ་ཡིས་ནི་འཇུག་པའི་ཚེ། ། བཅུ་དང་ལྔ་ནི་གཉིས་མེད་སྦྱོར། །ཞེས་གསུངས། གཉིས་པ་ངོ་བོ་གང་འཕོ་བ། ལུས་ཀྱི་གནས་དེ་རྣམས་ན་སྲོག་གི་གནད་འཛིན་པའི་ཁམས་དྭངས་མ་རེ་གནས་ལ ༑ ཚེས་གཅིག་ལྟ་བུ་ལ་མཐེ་བོའིནུས་པ་འཕེལ་ཞིང ་ཚེས་གཉིས་ པའི་མགོ་འཛིན་པའི་ཚེ་ ¡Ã མཐེ་བོའི་ ( ¡¶ ཞ ¡· འཕོ་བའི་ ) ནུས་པ་དེ་ཉིད་དུ་ཐིམ་ནས་བྱིན་པའི་ནུས་པ་འཕེལ་བར་འགྱུར་རོ། །དེ་ལྟར་རང་གི་ནུས་པ་འབྱུང་བ་ལ་འཕོ་བར་བཏགས་ཀྱི། ¡Ã གཅིག་ནས་ ( ¡¶ ཞ ¡· གནས་ ) གཅིག་ཏུ་འཕོ་བ་ནི་མ་ཡིན་ནོ། །འདི་ལ་སྨན་དཔྱད་ཀྱི་གཞུང་ལས་བརླ་གནས་སམ་གནད་ཀྱི་གནད་ཅེས་ཟེར་རོ། །གསུམ་པ་རྣམ་པ་ནི ༑ ཚེས་གཅིག་དང་བཅུ་དྲུག་ནས། གནམ་སྟོང་དང༌། བ ཅོ་ལྔའི་ བར་ ¡Ã ཨ་ནས་ ཨཾ་གི་བར་གྱི་ ( ¡¶ ཞ ¡· ཨཱ་ལི་བཅོ་ལྔའི་ ) རྣམ་པས་འཕོས་ནས་བཅོ་ལྔའི་མཚན་མོ་དང༌། གནམ་སྟོང་གི་མཚན་མོ་ཀུན་འདར་མར་ཨཿཚེག་དྲག་ཅན་གཉིས་ཀྱི་རྣམ་པར་འཇུག་ཅིང༌། ཨ་གཉིས་འདྲེས་པས་ཧ་དང༌། ཚེག་དྲག་གཅིག་ཞབས་ཀྱུ་དང༌། གཅིག་ཀླད་ཀོར་དང་ཐིག་ལེར་འགྱུར་བས་ཧཱུྃ་འགྲུབ་སྟེ། དེ་ནི་ཧེ་རུ་ཀའི་ས་བོན་ནོ ༑ ༑ བཞི་པ་དགའ་བའི་ངོ་བོ་ནི། རིམ་པ་བཞིན་དགའ་བའི་དགའ་བ་ལ་སོགས་པ་སྟེ། བཅུ་དྲུག་པ་ནི་ལྷན་སྐྱེས་ཀྱི་ལྷན་སྐྱེས་སོ། །ལྔ་པ་ལྷ་མོ་གང་གིས་དབང་བྱས་པ་ནི། མཐེ་བོང་ཚེས་གཅིག་ལ་མཁའ་སྤྱོད་མ། བྱིན་པར་ས་སྤྱོད་མ་ནས་རིམ་པ་བཞིན་ཏེ།

རོ་རྐྱང་གཉིས་བདག་མེད་མའོ། །དྲུག་པ་མིང་ནི། ( ¡¶ ཞ ¡· + རིམ་པ་བཞིན་ ) ལུག་ལ་སོགས་པ་བཅུ་དྲུག་པོ་རྣམས་སོ། །གསུམ་པ་དེ་ལྟར་འཕོ་བའི་འཐད་པ་ལ་གསུམ་ལས། ཕྱི་རོལ་དུ་ཇི་ལྟར་གནས་པ་ནི། ནམ་མཁའ་ལ་རྒྱུ་སྐར་ཉི་ཤུ་རྩ་བདུན་གྱི་དཀྱིལ་འཁོར་ཁྱིམ་བཅུ་གཉིས་ཀྱིས་བགོས་པ་ལ། ཉི་མ་དང་ཟླ་བ་ལྷོ་བགྲོད་བྱང་བགྲོད་ཀྱི་ཚུལ་གྱིས་རྒྱུ་བ་དང༌། སྒྲ་གཅན་འགྲོས་གཅིག་གི་ཚུལ་གྱིས་རྒྱུ་བ་དང༌། ས་ལ་རི་རབ་དང༌། རྒྱ་མཚོ་དང༌། གླིང་གཞི་ལ་སོགས་པ་དང་ ༑ དབྱར་དགུན་སྟོན་དཔྱིད་དང་ཟླ་བ་བཅུ་གཉིས་ལ་སོགས་པའི་དུས་སུ་གནས ༑ གཉིས་པ་དེ་ཉིད་ནང་དུ་སྦྱར་ན་ནང་གི་གཡས་གཡོན་རྣམས་སུ་ཐིག་ལེ་ཕྲ་མོ་དཔག་ཏུ་མེད་པ་གནས་པ་ལ་རོ་རྐྱང་གཉིས་ཀྱི་ནུས་པ་སྔར་བསྟན་པའི་ཚུལ་གྱིས་བྱང་ཆུབ་ཀྱི་སེམས་འཕོ་བ་དང༌། ཉི་ཟླའི་ངོ་བོ་རོ་རྐྱང་གཉིས་ཀྱི་ནུས་པས་འདྲེན་ ( ¡¶ ཞ ¡· འདྲེས ) པ་དང༌། སྒལ་ཚིགས་རི་རབ་དང༌། ལྟོ་བ་རྒྱ་མཚོ་དང༌། ཡན་ལག་བཞི་གླིང་གཞི་དང༌། ཐུན་ཚོད་བཞི་ནམ་ཟླ་དུས་བཞི་དང༌། འཕོ་བ་བཅུ་གཉིས་ཟླ་བ་བཅུ་གཉིས་ལ་སོགས་པ་ནང་དུ་གནས་པ་ཡིན། གསུམ་པ་དེས་ན་ཆོས་ཐམས་ཅད་སེམས་སུ་བསྡུ་བ་ནི། ཐོག་མ་མེད་པའི་བག་ཆགས་སེམས་ལ་གནས་པ་ལུས་ལ་རྩ་ཡིག་དང་རླུང་སེམས་ལ་སོགས་པའི་རྣམ་པར་གྲུབ། དེ་ཉིད་ཕྱི་རོལ་གྱི་དོན་གྱི་རྣམ་པར་སྣང་བ་ཡིན་ཏེ། ལང་ཀར་གཤེགས་པ་ལས། བག་ཆགས་ཀྱིས་ནི་དཀྲུགས་པའི་སེམས། །དོན་དུ་སྣང་བ་རབ་ཏུ་འབྱུང༌། །དོན་ཡོད་མ་ཡིན་སེམས་ཉིད་དེ། །ཕྱི་རོལ་དོན་མཐོང་ལོག་པ་ཡིན། །ཞེས་གསུངས་པས་ཕྱི་ནང་གི་ཆོས་ཐམས་ཅད་རོ་གཅིག་པར་ཤེས་ནས་བསྒོམས་པས་འབྲས་བུ་མྱུར་དུ་འགྲུབ་པ་ཡིན་ནོ། །ལེའུ་བཞི་པའི། ཀྱེ་བཅོམ་ལྡན་འདས་ཐབས་གང་གིས་བྱང་ཆུབ་ཀྱི་སེམས་བསྐྱེད་པ་ལགས། ཞེས་པའི་སྐབས་སུ་མངོན་པར་རྟོགས་པ་གང་དང་འབྲེལ་ན། བསྐྱེད་པའི་རིམ་པ་ལྷ་ཡེ་ཤེས་སུ་རྟོགས་པར་བྱེད་པའི་ཐབས་རྫོགས་པའི་རིམ་པ་དང་འབྲེལ།

དེ་ལ་གང་ཟག གནས། དུས། བསམ་པ ༑ བསྒོམ་བྱའི་རྣལ་འབྱོར་དང་ལྔ་ཡོད་པ་ལས། དང་པོ་གང་ཟག་ནི། དབང་བཞི་ཡོངས་སུ་རྫོགས་པ་དང༌། རྫོགས་པའི་རིམ་པའི་མན་ངག་བླ་མ་ལས་ཐོབ་ཅིང་ ༑ བསྐྱེད་པའི་རིམ་པའི་དམིགས་པ་ལ་སེམས་ཅུང་ཟད་བརྟན་པར་གྱུར་པས་བསྒོམ་པ་ཡིན། གཉིས་པ་གནས་གང་དུ་བསྒོམ་ན། ལས་དང་པོ་པས་རྣམ་གཡེང་ཆུང་ཞིང་ཡིད་སྤྲོ་བའི་གནས་དང༌། སེམས་བརྟན་པ་ཐོབ་པས་བརྩོན་འགྲུས་འཕེལ་བའི་གནས། བརྟན་པ་ཆེར་ཐོབ་པས་རང་གི་རྟོགས་པ་ཆེར་འཕེལ་ཞིང༌། གཞན་དོན་འཕེལ་བའི་གནས་སུ་བསྒོམ། གསུམ་པ་ནམ་བསྒོམ་པའི་དུས་ནི། ལས་དང་པོ་པས་དུས་ངེས་པ་ཅན་དང༌། སེམས་བརྟན་པ་ཐོབ་པས་མ་ངེས་པ་དང་ ༑ བརྟན་པ་ཆེར་ཐོབ་པས་རྒྱུན་མི་འཆད་པར་བསྒོམ། བཞི་པ་བསམ་པ་ནི། ཟུང་དུ་འཇུག་པའི་ཡེ་ཤེས་ཀྱིས་སངས་རྒྱས་བསྒྲུབས་ནས། སེམས་ཅན་ཐམས་ཅད་སངས་རྒྱས་ཀྱི་ས་ལ་དགོད་པར ་འདོད་ པའི་བསམ་པས་བསྒོམ། ལྔ་པ་བསྒོམ་བྱའི་རྣལ་འབྱོར་ལ། རྫོགས་པ་ཉིད་ངོས་གཟུང་བ། རྫོགས་པ་གཉིས་ཀྱི་སྤྱིར་འགྲོ ༑ ཉམས་སུ་བླང་བའི་ཚུལ་གསུམ་ཡོད་པ་ལས། དང་པོ་རྫོགས་པ་ཉིད་ངོས་གཟུང་བ་ལ་གཉིས་ལས། དང་པོ་གཞན་གྱི་འདོད་པ་དགག་པ་ནི། འགའ་ཞིག་གིས་དངོས་པོའི་གནས་ལུགས་སྟོང་པ་ཉིད་ལ་ ( ¡¶ ཞ ¡· + བྱེད་པ་ལ་ ) རྫོགས་རིམ་དུ་འདོད་པ་མི་འཐད་དེ། དེ་ནི་ལྟ་བ་ཡིད་ལ་བྱེད་པ་སྟོང་ཉིད་ཀྱི་རྒྱ་དབུ་མའི་བསྒོམ་ཡིན་པའི་ཕྱིར་རོ། །ལ་ལ་སྭ་བྷཱ་ཝས་སྟོང་པར་བསྒོམ་པ་ ¡Ã རྫོགས་རིམ་དུ་འདོད་པ་ ( ¡¶ ཞ ¡· - རྫོགས་རིམ་དུ་འདོད་པ་ ) མི་འཐད་དེ། བསྐྱེད་རིམ་གྱི་སྔོན་འགྲོ་སྣང་བ་མི་དམིགས་པའི་སྟོང་པ་ཙམ་ཡིན་པའི་ཕྱིར་རོ། །གཞན་དག་གིས་ལྷ་བསྡུ་བ་ལ་ ¡Ã འདོད་པ་མི་ ( ¡¶ ཞ ¡· སྟོང་པ་ ) འཐད་དེ། བསྐྱེད་རིམ་གྱི་མཇུག་སྡུད་ཡིན་པའི་ཕྱིར་ རོ ༑ ༑ ལ་ལ་ལྷ་སྣང་ལ་རང་བཞིན་མེད་པར་བསྒོམ་པ་ལ་རྫོགས་རིམ་དུ་འདོད་པ་མི་འཐད་དེ། བསྐྱེད་རིམ་གྱི་ལྷ་ལ་ཞེན་པ་འགོག་པའི་ལྟ་བ་ཙམ་ཡིན་པའི་ཕྱིར་རོ

༑ ༑ གཉིས་པ་རང་གི་ལུགས་ནི། སློབ་དཔོན ་བིརྺ་ པའི་དགོངས་པས། བསྒོམ་བྱ་ གྲུབ་ཟིན་ནམ། རྫོགས་ཟིན་གཅིག་རིམ་གྱིས་བསྒོམ་པ་ལ་རྫོགས་རིམ་དུ་བཞེད་ པས ༑ དེའི་མཚན་ཉིད་ནི། མཆོག་གི་དབང་གསུམ་ཐོབ་པའི་གང་ཟག་གིས། ཉམས་སུ་བླང་བར་བྱ་བ། རྟེན་དཀྱིལ་འཁོར་བཞི་དང༌། དངོས་པོའི་ཆོས་ཉིད་རྫོགས་ཟིན་པ་རྣལ་འབྱོར་དུ་བྱས་པས་མཆོག་གི་གོ་འཕང་བསྒྲུབ་པའོ། །གཉིས་པ་རྫོགས་པ་གཉིས་ཀྱི་སྤྱི་འགྲོ་ལ། ལམ་ལ་སོམ་ཉི་སྤང་བའི་ཕྱིར་ཕྱི་རོལ་གྱི་སྤྲོས་པ་ནང་དུ་གཅད་པ། ལུས་ཉིད་གཏན་ལ་ཕབ་པས་བྱང་ཆུབ་སེམས་ཀྱི་ངོ་བོ་བསྟན་པ། བྱང་ཆུབ་ཀྱི་སེམས་དེ་མི་སྤང་ཞིང་ བསྐྱེད་ པར་བསྟན་པ་དེ་གསུམ་མོ།། དང་པོ་ཕྱི་རོལ་གྱི་སྤྲོས་པ་ནང་དུ་གཅད་པ་ལ། སྡོམ་པའི་རབ་ཏུ་དབྱེ་བས་ཆོས་ཐམས་ཅད་རང་གི་ལུས་ལ་བསྡུ་བ་དང༌། རྩ་དང་བྱང་ཆུབ་ཀྱི་སེམས་བརྟན་པས་ས་དང་ལམ་ཐམས་ཅད་ནང་དུ་གཏན་ལ་དབབ་པ་གཉིས་ཡོད་པ་ལས། དང་པོ་སྡོམ་པའི་རབ་ཏུ་དབྱེ་བ་ལ་ལྔ་ལས་དང་པོ་གནས་གང་དུ་བསྡམ་པའི་གནས་ནི་རང་གི་ལུས་ཏེ། རྣལ་འབྱོར་མ་ལུས་དབུས་གནས་སུ། །

¡Ã ཨཱ་ལི་ ( ¡¶ ཞ ¡· ཨའི་ ) རྣམ་པ་བསྡམ་པའི་གནས། །ཞེས་གསུངས། གཉིས་པ་གང་བསྡམ་ན། འཁོར་བའི་ཆོས་ཐམས་ཅད་ཀྱི་རྩ་བར་གྱུར་པ་མཐའ་དག་བསྡམ་སྟེ། སཾ་པུ་ཊ་ལས། རྣམ་རྟོག་གཏི་མུག་ཆེན་པོ་སྟེ། །འཁོར་བའི་རྒྱ་མཚོར་ལྟུང་བྱེད་ཡིན། །མི་རྟོག་ཏིང་འཛིན་ལ་གནས་ན། །མཁའ་བཞིན་སྒྲིབ་པ་མེད་པར་འགྱུར། །ཞེས་གསུངས་སོ ༑ ༑ གསུམ་པ་ཇི་སྙེད་གཅིག་བསྡམ་ན། ཕྱི་རོལ་གྱི་འཁོར་འདས་ཀྱི་ཆོས་ཐམས་ཅད་བསྡམ་སྟེ། ཇི་ལྟར་ཕྱི་རོལ་དེ་བཞིན་ནང༌། །སྡོམ་པའི་དེ་ཉིད་རབ་ཏུ་དབྱེ།། ཞེས་གསུངས་སོ། །བཞི་པ་ཐབས་གང་གིས་སྡོམ་ན། རང་བྱིན་བརླབ་དང༌། དཀྱིལ་འཁོར་འཁོར་ལོའི་ཐབས་ཀྱིས་བསྡམ་སྟེ། བརྟག་གཉིས་ལས། དཀྱིལ་འཁོར་འཁོར་ལོའི་ཐབས་དང་ནི། །ཞེས་པ་ནས། བྱང་ཆུབ་སེམས་ནི་རབ་ཏུ་བསྐྱེད ༑ ༑ ཅེས་གསུངས་སོ། །ལྔ་པ་སྡོམ་པ་རང་གི་ངོ་བོ་ནི། བདེ་བའི་མཆོག་ཏུ་གྱུར་པས་ཆོས་ཐམས་ཅད་སྡོམ་ཞིང༌། རྣམ་པར་རྟོག་པ་འགོག་པར་བྱེད་པ་གཅིག་ཡིན་ཏེ། སངས་རྒྱས་མཉམ་སྦྱོར་ལས། སཾ་ཞེས་བྱ་བ་བདེ་བར་བཤད། །སངས་རྒྱས་ཀུན་གྱི་བདེ་བའི་མཆོག །སྒྱུ་མ་ཐམས་ཅད་མཉམ་སྦྱོར་བས། །མཆོག་ཏུ་བདེ་བ་བདེ་མཆོག་གོ །ཞེས་གསུངས་སོ། །གཉིས་པ་རྩ་དང་བྱང་ཆུབ་ཀྱི་སེམས་བརྟན་པས་ལམ་ཐམས་ཅད་ནང་དུ་གཏན་ལ་དབབ་པ་ལ། གཞི་ཕུང་པོ་ཁམས་དང་སྐྱེ་མཆེད། སྒྲུབ་བྱེད་ཀྱི་ལམ། བསྒྲུབས་པའི་འབྲས་བུ་དང་གསུམ་ཡོད་པ་ལས ༑ དང་པོ་གཞི་ནི་ཕུང་པོ་ལྔ། འབྱུང་བ་ལྔ། ཕྱིའི་ཡུལ་དྲུག ནང་གི་སྐྱེ་མཆེད་དྲུག ཚིགས་ཆེན་བརྒྱད། སྤྱི་བོ་རྐང་མཐིལ་གཉིས། ཉོན་མོངས་པ་ལྔ་སྟེ་སུམ་ཅུ་སོ་བདུན་ཏེ་རྒྱུའོ། །གཉིས་པ་ལམ་ལ་གཉིས་ལས། ཕ་རོལ་ཏུ་ཕྱིན་པ་དང་ཐུན་མོང་པའི་ལམ་ནི། དྲན་པ་ཉེ་བར་བཞག་པ་བཞི། ཡང་དག་པར་སྤོང་བ་བཞི། རྫུ་འཕྲུལ་གྱི་རྐང་པ་བཞི། དབང་པོ་ལྔ། སྟོབས་ལྔ། བྱང་ཆུབ་ཀྱི་ཡན་ལག་བདུན། འཕགས་པའི་ལམ་ཡན་ལག ་བརྒྱད་ དེ། སུམ་ཅུ་སོ་བདུན་ནོ། །གཉིས་པ་ཐུན་མོང་མ་ཡིན་པ་གསང་སྔགས་ཀྱི་ལམ་ལ་གཉིས་ལས་བསྐྱེད་པའི་རིམ་པ་

¡Ã དང་སྦྱར་ན ༑ ( ¡¶ ཞ ¡· གཉིས་ལས། གཞལ་ཡས་ཁང་ལ་སྦྱར་ན། ) ཐམས་ཅད་གསང་བ་ལས། དྲན་པ་ཉེར་གཞག་བཞི་པོ་ནི། ཁ་ཁྱེར་ཞེས་ནི་བརྗོད་པ་ཡིན། ཞེས་གསུངས་པས། གཞལ་ཡས་ཁང་པ་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་མཚོན་ལ། དེས་སྦྱང་གཞི་སྦྱོང་བར་བྱེད་པ་ཡིན། གཉིས་པ་ལྷ་ལ་བཞག་པ་ནི། རིགས་ལྔ་ཡུམ་ལྔ ༑ མིག་གཏི་མུག་རྡོ་རྗེ་མ་ལ་སོགས་པ་དྲུག ¡Ã གཟུགས་རྡོ་རྗེ་མ་ལ་སོགས་པ་དྲུག ( ¡¶ ཞ ¡· - གཟུགས་རྡོ་་་་་་་པ་དྲུག ) ཁྲོ་བོ་བཅུ། མངོན་བྱང་ལྔ་སྟེ། ལྷ་སུམ་ཅུ་སོ་བདུན་གྱིས་སྦྱོང་བར་བྱེད། གཉིས་པ་རྫོགས་པའི་རིམ་པ་གཉིས་ཀའི་རྟེན་དཀྱིལ་འཁོར་བཞི་ལ་སྦྱར་ན། མི་ཕྱེད་མ་ལ་སོགས་པ་སུམ་ཅུ་སོ་གཉིས་ཀྱི་སྟེང་དུ། སྦས་པའི་རྩ་ལྔ་བསྣན་པས་རྩ་སུམ་ཅུ་སོ་བདུན། པུ་ཛཱ་ལ་སོགས་པ་ཡི་གེ་ཉི་ཤུ་རྩ་བཞིའི་སྟེང་དུ་ཧཱུྃ་རིང་པོ་བརྒྱད་དང༌། བྷཱུཾ་ཨཱྃ་ཛྲཱི་ྃཁྃ་ཧཱུྃ་བསྣན་པས་ཡེ་གེ་སུམ་ཅུ་རྩ་བདུན་དང་ ༑ དེ་དག་གི་ནང་ན་གནས་པའི་ཁམས་ ¡Ã རྣམས་ནི་ ( ¡¶ ཞ ¡· - རྣམས་ནི་ ) ཁམས་བདུད་རྩི་སུམ་ཅུ་སོ་བདུན། དེ་དག་ལ་དབང་སྒྱུར་བའི་རླུང་ནི། སྙིང་པོ་ཡེ་ཤེས་རླུང་སུམ་ཅུ་སོ་བདུན་ཏེ་ ¡Ã རྟེན་སུམ་ཅུ་རྩ་བདུན་ནོ། ( ¡¶ ཞ ¡· - རྟེན་སུམ་ཅུ་རྩ་བདུན་ནོ ༑ ) ༑ གཉིས་པ་བརྟེན་པ་ཡེ་ཤེས་ནི་རྟེན་དེ་དག་ལ་བརྟེན་ནས་སྐྱེས་པའི་མཚོན་བྱེད་དང༌། མཚོན་བྱ་ལམ་གྱི་ཡེ་ཤེས་ཏེ། སུམ་ཅུ་རྩ་བདུན་ནོ། ( ¡¶ ཞ ¡· + གསུམ་པ་སྒྲུབ་པའི་འབྲས་བུ་ནི ། ) །ལམ་དེ་དག་མཐར་ཕྱིན་པས། བསྒྲུབ་བྱ་སངས་རྒྱས་ཀྱི་ཆོས་སུམ་ཅུ་རྩ་བདུན་འགྲུབ་སྟེ། སྐུ་གསུང་ཐུགས་ཡོན་ཏན་ཕྲིན་ལས་ལྔ། ཚད་མེད་བཞི། རྣམ་པར་གྲོལ་པའི་ཡེ་ཤེས། མངོན་པར་ཤེས་པ་དྲུག ཟག་པ་མེད་པའི་ཡུལ་དྲུག་ལ་མངའ་མཛད་པ། སྟོབས་བཅུ་ཡེ་ཤེས་ལྔ་སྟེ་སུ་ཅུ་རྩ་བདུན་ནོ། །ཚུལ་དེ་ཉིད་སཾ་པུ་ཊ་ལས། དེ་ཉིད་ཡང་དག་བསྟན་པ་ནི། །དགའ་བ་ལ་སོགས་ས་རྣམས་ཏེ ༑ ༑ དབང་པོ་ལ་སོགས་རང་བཞིན་གྱིས། །བྱང་ཆུབ་སེམས་དཔའ་རྣམས་ཀྱི་གནས

༑ ༑ ཕུང་པོ་ལ་སོགས་ཁྱད་པར་གྱི། །སངས་རྒྱས ་ཐམས་ཅད་ ཀྱི་ནི་གནས།། སངས་རྒྱས་བྱང་ཆུབ་སེམས་དཔའ་ཡི། །སངས་རྒྱས་ཉིད་ནི་མཆོག་ཏུ་འབབ། ། བྱང་སེམས་སུམ་ཅུ་རྩ་གཉིས་ཀྱིས། །གང་ཚེ་འདིར་ནི་གང་གྱུར་པ། །དབང་པོ་ཕུང་པོར་འབྱུང་བ་ཡི། །སངས་རྒྱས་དེ་ཡི་དེ་མ་ཐག །ཅེས་གསུངས་པས་བསྟན་པ་ཡིན་ནོ། །གཉིས་པ་ལུས་ཉིད་གཏན་ལ་ཕབ་པས། བྱང་ཆུབ་སེམས་ཀྱི་ངོ་བོ་བསྟན་པ་ནི། གོང་དུ་འཕོ་བའི་སྐབས་སུ་བཤད་ཟིན། གསུམ་པ་བྱང་ཆུབ་ཀྱི་སེམས་མི་སྤང་ཞིང་བསྐྱེད་པ་ནི། རང་བྱིན་བརླབ་དང་དཀྱིལ་འཁོར་འཁོར་ལོ་བསྒོམས་པས། དྭངས་པར་བྱས་པའ ི་བྱང་ཆུབ་ཀྱི་ སེམས་དེ་ལ་བརྟེན་ནས། འཇིག་རྟེན་དང་འཇིག་རྟེན་ལས་འདས་པའི་ཡོན་ཏན་རིན་པོ་ཆེ་སྐྱེ་བའི་ཕྱིར། སྤངས་ན་དངོས་གྲུབ་མི་འགྲུབ་སྟེ། རྒྱལ་པོ་ཨིནྡྲ་བྷཱུ་ཏིས། དངོས་གྲུབ་ཀུན་གྱི་རྟེན་གྱུར་པ།། བྱང་ཆུབ་སེམས་ནི་ཉམས་གྱུར་ན། །རྣམ་ཤེས་ཕུང་པོ་བརྒྱལ་འགྱུར་ཞིང༌། །མ་སྨད་དངོས་གྲུབ་ག་ལ་ཡོད། །ཅེས་གསུངས། དེ་ཉིད་ཀྱི་ཕྱིར་སྤེལ་ཞིང་མངོན་དུ་བྱས་ན་དངོས་གྲུབ་འབྱུང་སྟེ། འདི་ཉིད་ལས། རྣལ་འབྱོར་མ་ཀུན་ལས་བྱུང་བ།། ཞེས་པ་ནས། ངེས་མི་སྤང་ཞེས་གསུངས། གསུམ་པ་ཉམས་སུ་བླང་བའི་ཚུལ་ལ། ཉམས་སུ་བླང་བའི་རིམ་པ་དངོས། དེ་ལས་བྱུང་བའི་ཏིང་ངེ་འཛིནགྱི་མཚན་ཉིད། མ་སྐྱེས་པ་སྐྱེད་ཅིང་སྐྱེས་པ་བོགས་དབྱུང་བ། ལམ་གྱི་བར་ཆད་བསལ་བ། ཏིང་ངེ་འཛིན་གྱི་དྲོད་རྟགས་དང་ལྔ་ཡོད་པ་ལས། དང་པོ་ཉམས་སུ་བླང་བའི་ཚུལ་ལ་གཉིས ༑ རང་བྱིན་བརླབ་དང་དཀྱིལ་འཁོར་འཁོར་ལོའོ། །རང་བྱིན ་བརླབ་ ལའང་གཉིས ༑ དམིགས་པ་དང་བཅས་པ་དང༌། དམིགས་པ་མེད་པའོ། །དམིགས་པ་དང་བཅས་པ་ལའང༌། ཟབ་མོ་རྫོགས་པའི་རིམ་པ་དང༌། མི་ཟབ་རྫོགས་པའི་རིམ་པའོ། །ཟབ་མོ་ལ་གཉིས་ལས། སོ་སོར་བསྒོམ་པ་ལ། གཏུམ་མོའི་རྣལ་འབྱོར ༑ རྩའི་རྣལ་འབྱོར། ཡི་གེའི་རྣལ་འབྱོར། ཐིག་ལེའི་རྣལ་འབྱོར། རླུང་གི་རྣལ་འབྱོར་རྐྱང་དུ་བསྒོམ་པ་སྟེ་ལྔའོ།

།གཉིས་པ་ཚོགས་པར་བསྒོམ་པ་ནི། དེ་རྣམས་ལས་གཉིས་ནས་ལྔའི་བར་ཚོགས་པར་བསྒོམ་པ་སྟེ། དེ་ལ་ཡང་འཁོར་ལོ་ལ་བརྟེན་པ་དང༌། མ་བརྟེན་པའི་དབྱེ་བས་མང་པོར་འགྱུར ( ¡¶ ཞ ¡· + རོ། ) ། གཉིས་པ་མི་ཟབ་པ་རྫོགས་པའི་རིམ་པ་ནི། ཐིག་ལེ་ཤིན་ཏུ་ཕྲ་བའི་ནང་དུ་དཀྱིལ་འཁོར་གྱི་འཁོར་ལོ་རྫོགས་པར་བསྒོམས་ནས། དེ་ལ་སེམས་ཟིན་པ་དང༌། སྤྲོ་བ་དང་ ༑ བསྡུ་བའི་སྒོ་ནས་སྦྱངས་ན་ཏིང་ངེ་འཛིན་མཆོག་སྐྱེའོ། །འདི་ལ་ཟབ་མོ་བསྐྱེད་པའི་རིམ་པ་ཞེས་ཀྱང་བྱ། དེའང་རྡོ་རྗེ་གུར་ལས། ¡Ã མཁའ་འགྲོའི་སྣ་ཡི་མཐར་གནས་པ། ། ( ¡¶ ཞ ¡· - མཁའ་འགྲོའི་་་་་་་གནས་པ།། ) ཡུངས་དཀར་ཙམ་དུ་རྣམ་པར་བསྒོམ ༑ ༑ ཡུངས་དཀར་ལ་ནི་འགྲོ་བ་ཀུན། ཁམས་གསུམ་རྒྱུ་དང་མི་རྒྱུ་བ། །དེ་ལྟར་སྒོམ་པར་བྱེད་པ་ཡིས། །རང་བྱིན་བརླབ ་པ་གྲུབ་པར་ འགྱུར། །ཞེས་གསུངས། དོན་གཉིས་པ་དམིགས་མེད་བསྒོམ་པ་ནི། རྟེན་དཀྱིལ་འཁོར་བཞི་ལ་གནད་དུ་སོང་བས་བདེ་སྟོང་ལ་སོགས་པའི་ཡེ་ཤེས་སྐྱེས་པ་དེའི་ངང་ལ་འཇོག་པའོ། །གང་ཕྱིར་ ( ¡¶ ཞ ¡· + ཡིད་ཀྱི་ ) མི་བསྒོམ་པ་ལ་སོགས་པའི་དོན་ནོ། །དོན་གཉིས་པ་དཀྱིལ་འཁོར་འཁོར་ལོ་བསྒོམ་པའི་ཚུལ། གང་ལ་བརྟེན་ནས་སྐྱེ་བའི་རྟེན། ཇི་ལྟར་ བསྟེན་པའི་ཐབས། ཐབས་ལས་བྱུང་བའི་ཡེ་ཤེས་ཀྱི་རང་བཞིན་དང་གསུམ་ཡོད། དང་པོ་རྟེན་ལ། དངོས་ཀྱི་རིག་མ་དང༌། ཡེ་ཤེས་ཀྱི་རིག་མ་གཉིས། དངོས་ཀྱི་རིག་མ་ལྔ་ལས། ( ¡¶ ཞ ¡· + དང་པོ་ ) གནས་སྐབས་ཀྱིས་གསུམ་དུ་དབྱེ་ན། དབང་དུས་སུ་ལང་ཚོ་གཙོ་ཆེ། ལམ་དུས་སུ་རིགས་གཙོ་ཆེ། འབྲས་བུའི་དུས་སུ་ཡོན་ཏན་གཙོ་ཆེ་བ་དང་གསུམ། གཉིས་པ་འདེབས་བྱེད་རིགས་བདག་གིས་ཕྱེ་ནས། གར་མ་ལ་སོགས་པ་དེ་བཞིན་གཤེགས་པ་རིགས་ལྔས་ཡོངས་སུ་བཟུང་བའི་ཕྱག་རྒྱ་ལྔ ༑ གསུམ་པ་ངོ་བོའི་རིགས་ཀྱིས་དབྱེ་ན། གར་མ་ལ་སོགས་པ་ལྔའི་སྟེང་དུ། རྒྱལ་རིགས་མ། རྗེའུ་རིགས་མ། དམངས་མོ་གསུམ་བསྣན་པས་བརྒྱད་དེ། སཾ་པུ་ཊ་ལས་གསུངས། བཞི་པ་དབང་གིས་དབྱེ་ན།

མ་དང་སྲིང་མོ་ལ་སོགས་པ་བརྒྱད་དོ ༑ ༑ ལྔ་པ་རྟགས་སམ་མཚན་ཉིད་ཀྱིས་དབྱེ་ན། རི་དྭགས་ཅན། དུང་ཅན། གླང་པོ་ཅན། ¡Ã སྣ་ཚོགས་ཅན། ( ¡¶ ཞ ¡· རི་མོ་ཅན། ) པདྨ་ཅན་དང་ ¡Ã ལྔའོ། ( ¡¶ ཞ ¡· དྲུག་གོ ) ༑ གཉིས་པ་ཡེ་ཤེས་ཀྱི་ཕྱག་རྒྱ་ནི། རང་གི་སེམས་ཀྱིས་སྤྲུལ་པའི་རིག་མ་སྟེ། སཾ་པུ་ཊ་ལས། བསྟན་པ་ལ་སྨོད་པའི་འཇིགས་པ་དང༌། སྐྱེ་བོ་གདུག་པའི་ནང་དུ་གནས་པའི་རྣལ་འབྱོར་པས་རང་གི་སེམས་འབའ་ཞིག་དེར་བསམས་པས་སེམས་ལ་ལྷག་པར་མོས་པ་མངོན་དུ་བྱའོ་ཞེས་གསུངས། གཉིས་པ་བསྟེན་པའི་ཐབས་ལ་གསུམ་ལས། སྦྱོར་བ་འདུ་ཤེས་གསུམ་ལྡན་ནི། བདག་ དང་ཕྱག་རྒྱ་ལྷར་བསྐྱེད་པ་ལྷའི་འདུ་ཤེས། མཁའ་དང་གསང་བ་བྱིན་གྱིས་བརླབ་པ་སྔགས་ཀྱི་འདུ་ཤེས། ལྷན་ཅིག་སྐྱེས་པའི་ཡེ་ཤེས་མངོན་དུ་བྱ་སྙམ་པ་ཆོས་ཀྱི་འདུ་ཤེས་སོ། །གཉིས་པ་དངོས་གཞི་དབབ་པ་དང་བཟུང་བའི་ཐབས་ལ་མཁས་པ་ནི། སྙོམས་འཇུག་གི་དབང་གི་གནས་སུ་བྱང་ཆུབ་ཀྱི་སེམས་ཕབ་པ་རླུང་གི་ནུས་པས་བཟུང་ནས། མཚོན་བྱེད་ཀྱི་ཡེ་ཤེས་ཉམས་སུ་མྱོང་བར་བྱེད་པ་ཡིན་ནོ། ། གསུམ་ པ་རྗེས་བཟློག་ཁྱབ་ཀྱིས་མི་ཉམས་པར་བྱ་བ་ནི། མས་བརྟན་གྱི་དགའ་བ་བཞིའི་རིམ་པ་སྤྱི་བོའི་བར་དུ་བཟློག་ནས། རྩ་དང་ལུས ་ཐམས་ ཅད་ལ་ཁྱབ་པར་བྱ་སྟེ། མཚོན་བྱེད་ཀྱི་ཡེ་ཤེས་ཉམས་ སུ་མྱོང་བར་ བྱེད་པ་ཡིན་ནོ། །གསུམ་པ་ཐབས་ལས་བྱུང་བའི་ཡེ་ཤེས་ ཀྱི་རང་བཞིན་ལ། གཞན་གྱི་འདོད་པ་དགག་པ་དང༌། རང་གི་འདོད་པ་བརྗོད་པ་གཉིས་ལས། དང་པོ་གཞན་གྱི་འདོད་པ་དགག་པ་ལ་གསུམ་ལས། ( ¡¶ ཞ ¡· + དང་པོ། ) གནས་ལ་ལོག་པར་རྟོག་པ་དགག་པ་ནི། གནས་ཡུམ་གྱི་མཁར་བྱང་ཆུབ་ཀྱི་སེམས་བབས་པའི་ཚེ། ཡེ་ཤེས་སྐྱེ་བར་འདོད་པ་མི་འཐད་དེ། ཁམས་ ¡Ã གསུམ་ལས་འཕོས་ ( ¡¶ ཞ ¡· ལུས་ལ་འཕྲོས་ ) ན་རྟེན་ཉམས་པའི་ཕྱིར་ཡེ་ཤེས་མི་སྐྱེ། གཉིས་པ་དུས་ལ་ལོག་པར་རྟོག་པ་དགག་པ་ནི་དུས་སྐད་ཅིག་མ་གསུམ་པ་ལ་ཡེ་ཤེས་སྐྱེས་ནས ༑ བཞི་པ་ཐིག་ལེ་ཉམས་པའི་དགའ་བྲལ་གྱི་དགའ་བར་འདོད་པ་མི་འཐད་དེ

༑ འཁོར་ལོ་བཞི་དང༌། འདོད་པ་ཁམས་ཀྱི་འདོད་ཆགས་ཀྱི་རིམ་པ་དང༌། གཟུགས་ཁམས་ཀྱི་བསམ་གཏན་གྱི་ ( ¡¶ ཞ ¡· བཞི་ ) རིམ་པ་དང༌། གཟུགས་མེད་པའི་སྐྱེ་མཆེད་བཞིའི་རིམ་པ་ལ་སོགས་པ་ཐམས་ཅད་འཁྲུགས་པར་འགྱུར་བ་དང༌། སྣ་ཚོགས་དང་པོའི་དགའ་བ་ཉིད་ནས་ལྷན་ཅིག་སྐྱེས་དགའ་ཉིད་ཅེས་གསུངས་པ་དང་འགལ་ལོ། །གསུམ་པ་ཡེ་ཤེས་ཀྱི་ངོ་བོ་ལ་ལོག་པར་རྟོག་པ་དགག་པ་ནི། དབང་དུས་ན་སྐྱེས་པའི་ཡེ་ཤེས་དེ་མཐོང་ལམ་ ¡Ã གྱི་ ( ¡¶ ཞ ¡· དང་འདྲ་བར་དོན་གྱི་ ) ཡེ་ཤེས་སུ་འདོད་པ་མི་འཐད་དེ། མཐོང་སྤང་གི་སྒྲིབ་པ་མ་སྤངས་པ་དང༌། ཡེ་ཤེས་དེ་ཉམས་པར་འགྱུར་བའི་ཕྱིར། དེའང༌། གང་ཕྱིར་འབྱུང་བ་ཆེ་བདེ་བ། །དེ་ཕྱིར་བདེ་བ་དེ་ཉིད་མིན། །ཞེས་བྱ་བ་དང༌། རྒྱལ་པོ་ཨིནྡྲ་བྷཱུ་ཏིས། དབང་པོ་གཉིས་བྱུང་བདེ་བ་ནི། །དེ་ཉིད་ཡིན་ཞེས་སྐྱེས་ངན་སྨྲའི། །དེ་ཡི་དེ་ཉིད་བདེ་ཆེན་དུ། ། རྒྱལ་བ་མཆོག་གིས་མ་གསུངས་སོ། །ཞེས་གསུངས་སོ། །གཉིས་པ་རང་གི་འདོད་པ་བརྗོད་པ་ལ་གསུམ་ལས། དང་པོ་གནས་ནི། རིགས་བདག་གི་ཐབས་ཀྱི་ཁ་དང་ ༑ ཤེས་རབ་ཀྱི་རྩ་མཛེས་པའི་སྤྱི་བོ་ཕྲད་པའི་གནས་སུ་སྐྱེ་སྟེ། ཨེའི་ཆ་བྱད་བཟང་པོ་ནས། ། ( ¡¶ ཞ ¡· + སངས་རྒྱས་ ) རིན་ཆེན་ཟ་མ་ཏོག་ཅེས་གསུངས། །གསུམ་ ( ¡¶ ཞ ¡· གཉིས་ ) པ་དུས་ནི། སྐད་ཅིག་མ་བཞི་པ་མཚན་ཉིད་དང་བྲལ་བ་ལ་སྐྱེ་སྟེ། བཞི་པ་ལྷན་ཅིག་སྐྱེས་པར་བརྗོད། །ཅེས་གསུངས་སོ། །གསུམ་པ་ངོ་བོ་ནི། རླུང་སེམས་དྭངས་མ་ལ་བརྟེན་ནས་འབྱུང་བའི་ཕྱིར། ནམ་མཁའི་ཟླ་བ་ལྟ་བར་འདོད་པ་ལ་ཆུའི་ཟླ་བ་ལྟར་དཔེའི་ཡེ་ཤེས་ཡིན་ཏེ། འདི་ནི་བྱིན་རླབས་རིམ་པའི་ཕྱིར། ། ཀུན་མཁྱེན་ཡེ་ཤེས་དེ་ལྟ་བུ། །ཞེས་གསུངས། དོན་གཉིས་པ་ཏིང་ངེ་འཛིན་གྱི་མཚན་ཉིད་ལ་གཉིས་ལས། ངོ་བོ་ཟུང་དུ་འཇུག་པ་སྟེ། དེའང་རང་བྱིན་བརླབ་ཀྱི་ཏིང་ངེ་འཛིན་གསལ་སྟོང་ཟུང་དུ་འཇུག་ ( ¡¶ ཞ ¡· + དང་དཀྱིལ་འཁོར་ལོའི་ཏིང་ངེ་འཛིན་བདེ་སྟོང་ཟུང་དུ་འཇུག་ ) པ་ཡིན་ཏེ། དེའང་རིམ་པ་ལྔ་ལས།

དབང་ ( ¡¶ ཞ ¡· དངོས་ ) པོ་རྣམ་བཅས་ཀུན་རྟོག་དང༌། །དངོས་པོ་མེད་པར་རྟོག་པ་དང༌། །རྣལ་འབྱོར་པ་ནི་ཅིག་ཅར་སྤྱོད། །དེ་ནི་ཟུང་འཇུག་ཅེས་པའོ། །ཞེས་གསུངས་པ་ལྟར་ཡིན། གཉིས་པ་དེ་ཐམས་ཅད་ལ་ཁྱབ་པར་བསྒོམ་པ་ནི། ཟུང་འཇུག་དེ་ཆོས་ ( ¡¶ ཞ ¡· + ཐམས་ཅད་ ) ཀྱི་རང་བཞིན་ཡིན་པས་ཐམས་ཅད་ལ་ཁྱབ་པར་བསྒོམ་སྟེ། བརྟན་དང་གཡོ་བའི་ཞེས་པ་ནས། རབ་ ( ¡¶ ཞ ¡· ངེས་ ) བསྒོམ་བྱ་ཞེས་གསུངས། གསུམ་པ་མ་སྐྱེས་པ་བསྐྱེད་ཅིང་སྐྱེས་པ་བོགས་དབྱུང་བ་ལ་གཉིས་ལས། མཉམ་གཞག་ལ་ཤིན་ཏུ་བརྩོན་པས་རྒྱུན་མི་འཆད་པར་བསྒོམ་པ་ནི། དང་པོ་རྩོལ་བ་དང་བཅས་པས་རྟག་ཏུ་བསྒོམས་པས། རྣལ་འབྱོར་གོམས་པ་དང༌། རང་གི་ངང་གིས་རྒྱུན་མི་འཆད་དུ་འབྱུང་ཏེ། བཟའ་དང་བཏུང་བ་ཞེས་པ་ནས། འགྲུབ་པར་འགྱུར་ཞེས་གསུངས། གཉིས་པ་རྗེས་ཀྱི་སྤྱོད་པ་ཡུལ་དྲུག་ལ་རྒྱས་བཏབ་ནས་སྤྱོད་པ་ནི། སྤྱོད་ལམ་ལ་འཇུག་པའི་ཚེ། མཐོང་བ་དང༌། ཐོས་པ་ལ་སོགས་པའི་ཡུལ་ཐམས་ཅད་ཏིང་ངེ་འཛིན་དེའི་ངང་དུ་ཤེས་པར་བྱས་ནས་ལོངས་སྤྱོད་དེ། གཟུགས་སྒྲ་དེ་བཞིན་ཞེས་པ་ནས། སྤྱད་པར་བྱ་ཞེས་གསུངས། བཞི་པ་ལམ་གྱི་བར་ཆད་བསལ་བ་ལ་ གཉིས་ལས། འབྱུང་བའི་བར་ཆད་བསལ་བ་ནི། ནང་དུ་འབྱུང་བཞིའི་རླུང་དབང་དུ་བསྡུས་པས། ཕྱིའི་འབྱུང་བའི་གནོད་པས་མི་རྫི་བ་ཡིན་ཏེ། ས་དང་ཆུ་དང་ཞེས་པ་ནས། མི་ནོན་ཅེས། ཞེས་གསུངས། གཉིས་པ་རྟོག་པའི་གནོད་པས ་མི་རྫི་ བ་ནི། ནང་དུ་གཟུང་འཛིན་གྱི་རྟོག་པ་ཡེ་ཤེས་ཀྱི་དབང་དུ་གྱུར་པས། ཕྱི་རོལ་དུ་ཆགས་སྡང་གི་རྐྱེན་གང་བྱུང་ཡང༌། ཉོན་མོངས་པའི་དབང་དུ་མི་འགྱུར་བ་ཡིན་ཏེ། རང་གཞན་ཞེས་པ་ནས། ནུས་པ་མིན་ཞེས་གསུངས། ལྔ་པ་ཏིང་ངེ་འཛིན་གྱི་དྲོད་རྟགས་ནི། འབྱུང་བ་ལྔའི་རླུང་རྣམས། ཡེ་ཤེས་ཀྱི་རླུང་དུ་འདུས་པའི་རྟགས་སུ། དུ་བ་ལ་སོགས་པ་རྟགས་ལྔ་ ¡Ã འབྱུང་ ( ¡¶ ཞ ¡· མཐོང་བར་འགྱུར་ ) སྟེ། རྡོ་རྗེ་གུར་ལས། དང་པོ་སྤྲིན་གྱི་རྣམ་པ་སྟེ། །གཉིས་པ་དུ་བ་འདྲ་བ་ཡིན།

།གསུམ་པ་མེ་ཁྱེར་རྣམ་པ་སྟེ། །བཞི་པ་མར་མེ་ཉེར་འབར་བ། །ལྔ་པ་རྟག་ཏུ་སྣང་བ་སྟེ། །སྤྲིན་མེད་ནམ་མཁའ་འདྲ་བ་ཉིད། །དེ་ནི་ཐམས་ཅད་མཁྱེན་པའི་རྒྱུ། །ཞེས་གསུངས། བརྟག་པ་ཕྱི་མའི་ལེའུ་བཞི་པར། འདི་ཉིད་འཁོར་བ་ཞེས་བྱ་སྟེ། །ལ་སོགས་པའི་སྐབས་སུ ༑ བདེན་པ་གཉིས་ཀྱི་དོན་ལ། དབྱེ་བའི་གཞི། དབྱེ་བའི་དོན། གྲངས་ངེས་པ། མིང་གི་དོན་བཞི་ལས། དང་པོ་དབྱེ་བའི་གཞི། སྤྱིར་བློ་ཙམ་ཞིག་སྟེ། སློབ་དཔོན་ཟླ་བ་གྲགས་པས། རིགས་པ་དྲུག་ཅུ་པའ ི་འགྲེལ་ པར། བདེན་པ་གཉིས་སུ་འཇོག་པ་དེ་ནི་འཇིག་རྟེན་པའི་བློ་ལ་ལྟོས་ནས་འཇོག་གོ་ཞེས་བྱ། གཉིས་པ་དབྱེ་བའི་དོན་ལ། བློ་གང་ལ་ལྟོས་ནས་དབྱེ་བ། ངོ་བོ་གང་དབྱེ་བ། གཅིག་དང་ཐ་དད་པ་བསམ་པ་གསུམ་ཡོད། དེ་ལ་དང་པོ་བློ་གང་ལ་ལྟོས་ནས་དབྱེ་བ་ལ་ལྔ་ལས། དང་པོ་ཉན་ཐོས་ཀྱི་ལུགས་ནི། སོ་སོ་སྐྱེ་བོའི་བློ་ཀུན་རྫོབ། འཕགས་པ་གསུམ་གྱི་མཉམ་གཞག་དོན་དམ། རྗེས་ཐོབ་ཀུན་རྫོབ། མྱ་ངན་ལས་འདས་པ་བློ་མེད་ཅིང་རྫས་སུ་གྲུབ་པར་འདོད། སེམས་ཙམ་པ་ཀུན་བརྟགས་དང༌། མ་དག་པ་གཞན་དབང༌། ཀུན་རྫོབ་ཡིན་པས་སོ་སོ་སྐྱེ་བོའི་བློ་ཀུན་རྫོབ། དག་པ་གཞན་དབང་དོན་དམ་ཡིན་པས། ཉན་ཐོས་དང༌། རང་སངས་རྒྱས་དང༌། བྱང་ཆུབ་སེམས་དཔའི་མཉམ

་གཞག་ དོན་དམ། རྗེས་ཐོབ་ཀུན་རྫོབ། ཡོངས་གྲུབ་དོན་དམ་འབའ་ཞིག་ཡིན་པས། སངས་རྒྱས་དོན་དམ་འབའ་ཞིག་གོ་ཞེས་ཟེར་ ( ¡¶ ཞ ¡· + རོ །། དབུ་མ་ ) ཐལ་འགྱུར་བས་ནི། སོ་སོ་སྐྱེ་བོའི་བློ་འཁྲུལ་པ་ ( ¡¶ ཞ ¡· + ཡིན་པས་ ) ཀུན་རྫོབ། འཕགས་པ་གསུམ་གྱི་མཉམ་གཞག ¡Ã སྣང་བ་མེད་པས་ ( ¡¶ ཞ ¡· དོན་དམ་ཡིན་ལ། རྗེས་ཤེས་ཀུན་རྫོབ། སངས་རྒྱས་ནི་དུས་རྟག་ཏུ་མཉམ་པར་བཞག་པ་ཡིན་པས་ ) དོན་དམ་འབའ་ཞིག་གོ་ཟེར། རང་རྒྱུད་པས་ནི། སོ་སོ་སྐྱེ་བོའི་བློ་ཀུན་རྫོབ། ཆོས་ཉིད་ཤེས་པ་རྣམ་གྲངས་ཀྱི་དོན་དམ། འཕགས་པ་གསུམ་གྱི་མཉམ་གཞག་དོན་དམ། རྗེས་ཐོབ་ཀུན་རྫོབ། སངས་རྒྱས་ཀྱི་ཐུགས་རྣམ་པར་མི་རྟོག་པའི་ཡེ་ཤེས་དོན་དམ། དག་པ་འཇིག་རྟེན་པ་དང་ ( ¡¶ ཞ ¡· + ཐུན་མོང་བའི་ ) རྣམ་གྲངས་ཀྱི་ཀུན་རྫོབ་ཏུ་འདོད་དོ། ། རང་གི་ལུགས་ནི། སོ་སོ་སྐྱེ་བོའི་བློ་ཀུན་རྫོབ། དོན་དམ་ཤེས་པ་རྣམ་གྲངས་ཀྱི་དོན་དམ། འཕགས་པ་གསུམ་གྱི་མཉམ་གཞག་དོན་དམ། རྗེས་ཐོབ་ཀུན་རྫོབ། སངས་རྒྱས་ཀྱི་ཡེ་ཤེས་ངོ་བོ། བདེན་གཉིས་ཟུང་དུ་འཇུག་པ་ཡིན་ཏེ། སློབ་དཔོན་ཀླུ་སྒྲུབ་ཀྱིས། ཀུན་རྫོབ་དང་ནི་དོན་དམ་དག །སོ་སོའི་ཆ་ནི་ཤེས་གྱུར་ནས། ། གང་དུ་ཡང་དག་འདྲེས་གྱུར་པ། །ཟུང་དུ ་འཇུག་ པར་དེ་བཤད་དོ། །ཞེས་གསུངས། གཉིས་པར་ངོ་བོ་གང་དབྱེ་ན། ཀུན་རྫོབ་དང་དོན་དམ་པའི་བདེན་པ་གཉིས་ཏེ། མདོ་ལས། འཇིག་རྟེན་མཁྱེན་པས་གཞན་ལ་མ་གསན་པར། །བདེན་པ་འདི་གཉིས་ཀྱི་ནི་རྣམ་དབྱེ་མཛད། །གང་ཞིག་ཀུན་རྫོབ ་གཞན་ ནི་དོན་དམ་སྟེ། །བདེན་པ་གསུམ་པ་ནམ་ཡང་མ་བསྟན་ནོ། །ཞེས་གསུངས། འདི་གཏན་ལ་འབེབས་པར་བྱེད་པ་ལ་བཞི་ལས། དང་པོ་མཚན་ཉིད་ནི ༑ ཀུན་རྫོབ་ཀྱི་བདེན་པའི་མཚན་ཉིད ༑ མ་དཔྱད་པའི་བློ་ངོར་གྲུབ་ཅིང་བློ་དེའི་ངོར་དོན་བྱེད་པར་སྣང་བའོ། །དོན་དམ་པའི་བདེན་པའི་མཚན་ཉིད། རིག་པས་དཔྱད་པའི་བློ་ངོར་ཅིར་ཡང་མ་གྲུབ་ཅིང་ ༑ བློ་གཞན་གྱིས་གནོད་པ་མེད་པ་ཞེས་བྱ་བ་ཡིན། གཉིས་པ་མཚན་གཞི་ནི།

ཀུན་རྫོབ་ཀྱི་བདེན་པའི་མཚན་གཞི་བློའི་ཡུལ་དུ་བྱ་རུང་བ་དང༌། དོན་དམ་པའི་བདེན་པའི་མཚན་གཞི་བློའི་ཡུལ་ལས་འདས་པའོ། །གསུམ་པ་མཚོན་བྱ་ཀུན་རྫོབ་ཀྱི་བདེན་པ་དང༌། དོན་དམ་པའི་བདེན་པ་ཉིད་ ( ¡¶ ཞ ¡· གཉིས་ ) ཡིན། ཀུན་རྫོབ་ལ་ཡང༌། ལོག་པའི་ཀུན་རྫོབ་དང༌། ཡང་དག་པའི་ཀུན་རྫོབ་གཉིས་སུ་དབྱེ་སྟེ ༑ བདེན་གཉིས་ལས། སྣང་དུ་འདྲ་ཡང་དོན་བྱེད་དག །ནུས་པའི་ཕྱིར་དང་མི་ནུས་ཕྱིར། །ཡང་དག་ཡང་དག་མ་ཡིན་པའི། །ཀུན་རྫོབ་ཀྱི་ནི་དབྱེ་བ་བྱས། ། ཞེས་གསུངས། ཡང་ཀུན་རྫོབ་ལ་རྣམ་གྲངས་དང༌། རྣམ་གྲངས་མ་ཡིན་པ་དང༌། དོན་དམ་པའང་རྣམ་གྲངས་དང༌། རྣམ་གྲངས་མ་ཡིན་པ་གཉིས་སུ་བློ་ངོར་དབྱེར་རུང་བ་ཡིན་ནོ། །བཞི་པ་མཚན་གཞི་ལ་མཚན་ཉིད་ངེས་པར་བྱ་བ་ཀུན་རྫོབ་ཀྱི་མཚན་གཞི་བློའི་ཡུལ་དུ་བྱར་རུང་ལ། མཚན་ཉིད་མ་དཔྱད་པའི་བློ་ངོར་གྲུབ་པ། རང་རིག་གིས་འགྲུབ་ལ། དོན་དམ་གྱི་མཚན་གཞི། བློའི་ཡུལ་ལས་འདས་པའི་ཕྱིར་མཚན་ཉིད་ཡོད་མེད་དུ་དཔྱད་དུ་མེད་པ་ཉིད་ལས་མ་འདས་པ་ཡིན། དོན་གསུམ་པ་གཅིག་དང་ཐ་དད་བསམ་པ་ནི། ཡང་དག་པར་ན། ཁྱད་པར་གྱི་ གཞི་ངོ་བོས་མ་གྲུབ་པའི་ཕྱིར། ཁྱད་པར་གྱི་ཆོས་གཅིག་དང་དུ་མ་མི་འགྲུབ་སྟེ། དགོངས་པ་ངེས་པར་འགྲེལ་པ་ལས། ཀུན་རྫོབ་ཁམས་དང་དོན་དམ་དེ་བཞིན་ཉིད ༑ ༑ གཅིག་དང་དུ་མ་བྲལ་བའི་མཚན་ཉིད་དེ། ། ¡Ã གཅིག་དང་ཐ་དད་ཉིད་དུ་རྣམ་རྟོག་པ། ། ( ¡¶ ཞ ¡· - གཅིག་དང་་་་་་་རྟོག་པ།། ) དེ་དག་ཚུལ་མི་ལྟ་ལ་ཞུགས་པ་ ཡིན ༑ ༑ ཞེས་གསུངས། ཐ་སྙད་ཙམ་དུ ་ངོ་བོ་ དབྱེ་བ་མེད་པ་ལ། བློ་ཐ་དད་ལ་ལྟོས་ནས་ཐ་དད་དུ་བཞག་པ་ཡིན་ནོ། །དོན་ ¡Ã གསུམ་པ་ ( ¡¶ ཞ ¡· གཉིས་པ་ ) གྲངས་ངེས་པ་ནི། ཡུལ་ལ་དཔྱད་བཟོད་མི་བཟོད་གཉིས་དང༌། བློ་ལ་རྨོངས་མ་རྨོངས་གཉིས་དང་ ༑ གང་ཟག་ལ་འཁོར་འདས་གཉིས་སུ་གྲངས་ངེས་པའི་ཕྱིར་བདེན་པ་གཉིས་སུ་གྲངས་ངེས་སོ། །བཞི་པ་མིང་གི་དོན་ནི། ཀུན་རྫོབ་ལ་སཾ་བྲྀཏྟ་ཟེར་ལ། སཾ་མྱཀ་ཡང་དག་པ། བྲྀ་ལས། ཨཱ་བ་ར་ཎ་སྒྲིབ་པ་སྟེ།

ཡང་དག་པའི་དོན་ལ་སྒྲིབ་ པས་ཀུན་རྫོབ། དོན་དམ་པ་ལ་ ( ¡¶ ཞ ¡· + པ ) ར་མ་ཨརྠ་ཟེར། པ་ར་མ་དག ( ¡¶ ཞ ¡· དམ ) པ། ཨརྠ་དོན་ཏེ། དམ་པ་འཕགས་པའི་སྤྱོད་ཡུལ་དུ་གྱུར་པ་ཡིན་ནོ།། ལེའུ་བཞི་པའི་གཏོར་མའི་སྐབས་སུ། གཏོར་མའི་མངོན ་རྟོགས་ ལ། གང་དུ་གཏང་བའི་གནས། ནམ་གཏང་བའི་དུས། གང་གཏང་བའི་ཡོ་བྱད། ཇི་ལྟར་གཏོང་བའི་ཆོ་ག དེ་ལྟར་བཏང་བའི་དགོས་པ་དང་ལྔ་ཡོད། དང་པོ་ ( ¡¶ ཞ ¡· + བཏང་བའི་ ) གནས་ནི ༑ རང་གི་ཁྱིམ་དང་དུར་ཁྲོད་ལ་སོགས་པར་གཏོང༌། དུས་ལ་གཉིས་ལས། རྒྱུན་གྱི་དུས་ནི། མཉམ་གཞག་གི་རྣལ་འབྱོར་གྱི་ཐུན་མཇུག་གོ ¡Ã ཁྱར་ ( ¡¶ ཞ ¡· ཁྱད་པར་ ) གྱི་དུས་ནི། ཡི་དྭགས་ཟླ་ཕྱེད་བཅུ་བཞི་ལ་སོགས་པའི་དུས་གཏོང༌། གསུམ་པ་ཡོ་བྱད་བཟའ་བ་དང༌། བཏུང་བ་ཅི་འབྱོར་པ་དང༌། མེད་དུ་མི་རུང་བ་ཤ་དང༌། ཆང་ཡིན། བཞི་པ་ཆོ་ག་ལ་བཞི་ལས། ( ¡¶ ཞ ¡· + དང་པོ་ ) རྫས་ཀྱི་ཏིང་ངེ་འཛིན་ལ། བསང་བ། སྦྱང་བ། བསྐྱེད་པ། བྱིན་གྱིས་བརླབ་པ་བཞིའོ། །གཉིས་པ་མགྲོན་གྱི་ཏིང་ངེ་འཛིན་ལ། བསྐྱེད་པ། དགུག་པ། བྱིན་གྱིས་བརླབ་པ། དབང་བསྐུར་བ་བཞིའོ། །གསུམ་པ་གཏོར་མ་དབུལ་བ་དངོས་ལ། གཏོར་མ་གཏང་བ། མཆོད་པ། བསྟོད་པ། ཕྲིན་ལས་གཞོལ་བ་དང་བཞིའོ། །བཞི་པ་མཇུག་གི་ཆོ་ག་ལ ༑ རྡོ་རྗེའི་གླུ་དང༌། བཀྲ་ཤིས་ཀྱིས་བྱིན་དབབ་པ། དངོས་གྲུབ་བླངས་ནས་སྨོན་ལམ་གདབ་པ། བཟོད་པ་གསོལ་ནས་གཤེགས་སུ་གསོལ་བ། བདག་ཉིད་བསྲུངས་ནས་གཏོར་མ་དོར་བའོ། །ལྔ་པ་བཏང་བའི་དགོས་པ་ནི། བགེགས་དང་ལོག་པར་འདྲེན་པ་ལས། །སེམས་ཅན་རྣམས་ཀྱི་སྲོག་བསྲུང་ཕྱིར། །ཞེས་པ་ཐུན་མོང་གི་དགོས་པ་དང༌། གལ་ཏེ་འདིར་ ( ¡¶ ཞ ¡· + འབྱུང་པོའི་ཚོགས་ཀྱི་ཕྱིར་ ) གཏོར་མ་ལ་སོགས་པས་བྱེ་བྲག་ཆེད་དུ་བྱ་བའི་དངོས་གྲུབ་འགྲུབ་པ་ཡིན་ནོ། །ལེའུ་བདུན་པའི་སྐབས་སུ། ཚོགས་ཀྱི་དཀྱིལ་འཁོར་བཟའ་བ་ནི། །ཉོན་ཅིག་ལྷ་མོ་བཞིན་བཟངས་མ། །ཞེས་པའི་སྐབས་སུ། ཚོགས་ཀྱི་འཁོར་ལོའི་མངོན་པར་རྟོགས་པ་དང་འབྲེལ་པས། དེ་ལ་གསུམ། མིང་གི་དོན་དང༌།

ཇི་ལྟར་བྱ་བའི་ཆོ་ག་དང༌། དེ་ལྟར་བྱས་པའི་དགོས་པའོ། །དང་པོ་མིང་དོན་ལ་ལྔ་ལས། གང་ཟག་གི་སྒོ་ནས་བཏགས་ན། སྐྱེས་པ་ཁོ་ན་འདུས་ན་དཔའ་བོའི་སྟོན་མོ། བུད་མེད་ཁོ་ན་འདུས་ན་དཔའ་མོའི་སྟོན་མོ། གཉིས་ཀ་འདུས་ན་ཚོགས་ཀྱི་འཁོར་ལོ་ཞེས་བྱ། གཉིས་པ་དུས་ཀྱི་སྒོ་ནས་བཏགས་ན། དབང་བསྐུར་བ་དང༌། སྦྱིན་སྲེག་དང༌། རབ་ གནས་དང་འབྲེལ་པ་ཙམ་ལ་ཙ་རུའི་བཟའ་བའམ། དགའ་སྟོན་ཞཻས་བརྗོད་དོ། ། གསུམ་པ་རྣལ་འབྱོར་གྱི་སྒོ་ནས་བཏགས་ན། ལྷའི་རྣལ་འབྱོར་མི་འདྲ་བ་སྒོམ་པ་འདུས་ནས་བྱེད་ན། མཛའ་བ་འདུས་ ( ¡¶ ཞ ¡· + ནས་བྱེད་ན་མཛའ་བ་འདུས་ ) པའི་སྟོན་མོ་དང་ ༑ ལྷའི་གྲངས་དང་མཉམ་པའི་གང་ཟག་འདུས་ནས་དཀྱིལ་འཁོར་གཅིག་བསྒོམས་ན། མདུན་བསྐྱེད་གཙོ་བོར་མཆོད་པ་ཞེས་བྱ། བཞི་པ་དགོས་པ་ལ་བཏགས་ན། རིམས་དང་མུ་གེ་ལ་སོགས་པའི་གནོད་པ་བཟློག་པའི་དོན་དུ་ལྷའི་གྲངས་དང་མཉམ་པའི་གང་ཟག་འདུས་ནས། དཀྱིལ་འཁོར་གྱི་ལྷའི་བཀོད་པ་ལྟར་བཀོད་དེ། ཐམས་ཅད་ཀྱིས་དཀྱིལ་འཁོར་གཅིག་གི་རྣལ་འབྱོར་བསྒོམས་ནས་ཚོགས་ཀྱི་ཡོ་བྱད་ཀྱིས་མཆོད་དེ་སོ་སོའི་དམ་ཚིག་ལ་བསྐུལ་བ་ལ་ ( ¡¶ ཞ ¡· + ཡང་ ) སངས་རྒྱས་ཀྱི་གར་ཞེས་བྱ། ལྔ་པ་མཆོད་པའི་ཡུལ་ལ་བཏགས་ན། འཇིག་རྟེན་དང་འཇིག་རྟེན་ལས་འདས་པའི་མཁའ་འགྲོ་མཆོད་པ་ནི། རིགས་ལྡན་མ་མཆོད་པ་ཞེས་བྱ། གྲོང་གི་ཆོས་ཀྱིས་མ་གོས་པའི་བུ་མོ་ལྷར་དམིགས་ཏེ་མཆོད་པ་ལ། གཞོན་ནུ་མའི་མཆོད་པ་ཞེས་བྱ། གཉིས་པ་ཇི་ལྟར་བྱ་བའི་ཚུལ་ལ། གང་ཟག གནས། དུས། ཡོ་བྱད། ཆོ་ག་དངོས་དང་ལྔ་ལས། དེ་ལ་དང་པོ་གང་ཟག་ནི ༑ དབང་བསྐུར་བ་ཐོབ་ཅིང་དམ་ཚིག་དང ་ལྡན་པ་ ཆོ་གའི་རིམ་པ་ཤེས་པ་གཅིག་གམ ༑ ཚོགས་པས་བྱེད་པ་ཡིན་ནོ། །གཉིས་པ་གནས་ནི་ལས་དང་པོ་པས། རང་གི་ཁྱིམ་དང༌། སེམས་བརྟན་པ་ཐོབ་པས་དུར་ཁྲོད་དང༌། བརྟན་པ་ཆེར་ཐོབ་པས་ཡུལ་ཉི་ཤུ་རྩ་བཞི་ལ་སོགས་པར་བྱེད། གསུམ་པ་དུས་ནི། ཡི་དྭགས་ཟླ་ཕྱེད་བཅུ་བཞི་དང༌། །ཞེས་གསུངས་པ་དང༌།

བདེ་མཆོག་ལས། ཟླ་བ་མར་ ( ¡¶ ཞ ¡· ཡར་ ) ངོའི་བཅུ་བཞི་དང༌། ཁྱད་པར་དུ་ནི་བརྒྱད་པ་དང༌། །མར་གྱི་ངོ་ཡི་བཅུ་པ་ལ། །མཆོད་པས་མཆོད་པའི་བདག་ཉིད་འགྱུར། །ཞེས་གསུངས་པའི་དུས་རྣམས་ལ་བྱེད་པ་ཡིན་ནོ། །བཞི་པ་ཡོ་བྱད་ནི། དཀྱིལ་འཁོར་དང་གང་ཟག་ལ་ ( ¡¶ ཞ ¡· + མཆོད་པའི་ཡོ་བྱད་གཞན་དང་ ) མེད་དུ་མི་རུང་བའི་རྫས་ཤ་དང་ཆང་བསགས་ནས་བྱེད་དོ། །ལྔ་པ་ཆོ་ག་དངོས་ལ་གསུམ་ལས། དང་པོ་སྦྱོར་བ་ལ། གནས་ཁང་བརྒྱན་པར་བྱ་བ། རྫས་དང་ཡོ་བྱད་བཤམ་པ། སློབ་དཔོན་ནང་དུ་བཞུགས་པ། སྒོ་བ་དང་བརྡ་དང་བརྡའི་ལན་བྱས་ཏེ། ཤེས་ན་ནང་དུ་བཞུགས་ཏེ་རྒན་རིམ་གྱིས་གྲལ་ལ་འཁོད་ནས་ལྷའི་རྣལ་འབྱོར་ལ་གནས་པར་གསོལ་བ་གདབ་པ། ཡི་གེ་བརྒྱ་པས་རྒྱུད་སྦྱངས་ཏེ་སྲུང་བའི་འཁོར་ལོ་བསྒོམ་པ་དང་དྲུག་ཡོད། ¡Ã གཉིས་པ་དངོས་གཞི་ལ ༑ ཏིང་ངེ་འཛིན་གྱི་དཀྱིལ་འཁོར་བསྒོམས་ནས། མཆོད་པ་རྒྱས་པས་ཚིམ་པ། ཡེ་ཤེས་ཀྱི་དཀྱིལ་འཁོར་བདུད་རྩི་མྱངས་པས་ཚིམ་པ། ཆོས་སྐྱོང་དང་འབྱུང་པོ་གཏོར་མས་ཚིམ་པ། དཔའ་བོ་དང་རྣལ་འབྱོར་མ་ཁ་ཟས་ཀྱིས་ཚིམ་པ། སྐྱེ་མཆེད་ཀྱི་ལྷ་གླུ་གར་གྱིས་ཚིམ་པ། བདེ་བ་ཆེན་པོ་ལྷན་ཅིག་སྐྱེས་པའི་ཡེ་ཤེས་ཀྱིས་ཚིམ་པ་དང་དྲུག་གོ ། ( ¡¶ ཞ ¡· - གཉིས་པ་་་་་་་ དྲུག་གོ། ) གསུམ་པ་རྗེས་ཀྱི་ཆོ་ག་ལ། ལྷག་མའི་གཏོར་མ་གཏང་བ། རྡོ་རྗེའི་གླུ་དང་བཀྲ་ཤིས་ཀྱིས་བྱིན་དབབ་པ། དངོས་གྲུབ་བླངས་ཤིང་སྨོན་ལམ་གདབ་པ། ཡི་གེ་བརྒྱ་པས་ཆོ་ག་ལྷག་ཆད་ཁ་བསྐང་བ། བཟོད་པར་གསོལ་ནས་གཤེགས་སུ་གསོལ་བ། བདག་ཉིད་བསྲུངས་ནས་ལས་ཀྱི་རྗེས་བསྡུ་བ་དང་དྲུག་ཡིན། གསུམ་པ་དེ་ལྟར་བྱས་པའི་དགོས་པ་ལ་གཉིས་ལས ༑ མཐར་ཐུག་གི་དགོས་པ་ནི། ཚོགས་རྫོགས་ནས་སངས་རྒྱས་པར་འགྱུར་ཏེ ༑ རྡོ་རྗེ་གུར་ལས། བསོད་ནམས་དང་ཡེ་ཤེས་ཀྱི་ཚོགས་རྒྱ་མཚོའི་རྡོ་རྗེ་ཞེས་བྱ་བའི་ཏིང་ངེ་འཛིན་ཏོ་ཞཻས་གསུངས། གནས་སྐབས་ཀྱི་དགོས་པ་ཐུན་མོང་གི་དངོས་གྲུབ་ཅི་དགོས་ ( ¡¶ ཞ ¡· འདོད་ ) པ་འགྲུབ་ཏེ

( ¡¶ ཞ ¡· སྟེ ) ། གང་དུ་ཟོས་པས་འདོད་དོན་ཀུན། །སྒྲུབ་པ་ཅན་གྱི་དངོས་གྲུབ་འགྱུར། །ཞེས་གསུངས་སོ། །ལེའུ་བརྒྱད་པར ༑ དང་པོར་གསོ་སྦྱོང་སྦྱིན་པར་བྱ། །ཞེས་གསུངས་པའི་སྐབས་སུ། མངོན་པར་རྟོགས་པ་ཐབས་རྒྱུད་ལས། སྐལ་བ་དམན་པ ་རིམ་གྱིས་ འཇུག་པ་དང་འབྲེལ། དེ་ལ་ཐུན་མོང་གི་ཐེག་པ་ལ་རིམ་གྱིས་བསླབ་པ་དང་ཐུན་མོང་མ་ཡིན་པའི་ཐེག་པ་ལ་རིམ་གྱིས་བསླབ་པ་གཉིས་ཡོད། དང་པོ་ ¡Ã ཐུན་མོང་གི་ཐེག་པ་ལ་བསླབ་པ་ལ ( ¡¶ ཞ ¡· - ཐུན་མོང་་་་་་་པ་ལ ) ། སྤྱོད་པ་རིམ་པ་ཅན་ལ་བསླབ་པ་དང༌། ལྟ་བ་རིམ་པ་ཅན་ལ་བསླབ་པ་གཉིས་ཡོད། དང་པོ་སྤྱོད་པ་རིམ་པ་ཅན་ལ་བསླབ་པ་ལའང༌། སྐྱབས་སུ་འགྲོ་བ་དང༌། དུས་ཚིགས་ཀྱི་གསོ་སྦྱོང་དང༌། བསླབ་པའི་གནས་ ¡Ã བསྟན་པ་ ( ¡¶ ཞ ¡· - བསྟན་པ་ ) དང༌། སེམས་བསྐྱེད་པ་དང་བཞི་ཡོད། ¡Ã དེ་ལ་ཐོག་མར་ ( ¡¶ ཞ ¡· དང་པོ་ ) སྐྱབས་སུ་འགྲོ་བ་ལ་བདུན་ལས། དང་པོ་ཡུལ་ནི་སངས་རྒྱས་དང་ཆོས་དང་དགེ་འདུན་དང་དཀོན་མཆོག་གསུམ་ཡིན་ནོ། ( ¡¶ ཞ ¡· + དེ་ལྟར་ཡང་ ) ། མདོ་ལས། སངས་རྒྱས་ཆོས་དང་དགེ་འདུན་ནི། །སྐྱབས་ཀྱི་མཆོག་ཏུ་གྱུར་པ་སྟེ།། སྐྱབས་དེ་དག་ལ་བརྟེན་ནས་སུ། །འཇིགས་པ་ཀུན་ལས་གྲོལ་འགྱུར་རོ། །ཞེས་གསུངས་སོ། །གཉིས་པ་རྒྱུ་ནི། ཡུལ་ལ་དད་པ་དང་རང་ཉིད་འཁོར་བའི་སྡུག་བསྔལ་གྱིས་འཇིགས་ནས། དེ་ལས་སྐྱོབ་པའི་དོན་དུ་སྐྱབས་སུ་འགྲོ། གསུམ་པ་ཚུལ་ནི། སངས་རྒྱས་ལ་སྟོན་པ། ཆོས་ལ་ལམ། དགེ་འདུན་ལ་གྲོགས་སུ་འཛིན་པའི་ཚུལ་གྱིས་སྐྱབས་སུ་འགྲཽ། བཞི་པ་བསླབ་བྱ་ལ་གཉིས་ལས། ཐུན་མོང་གི་བསླབ་བྱ། སྐྱེས་བུ་དམ་པ་དང་འགྲོགས་པ་དང༌། དེ་ལས་དམ་པའི་ཆོས་ཉན་པ། ཉན་པའི་དོན་ཚུལ་བཞིན་དུ་ཡིད་ལ་བྱ་བ། ཡིད་ལ་བྱས་པ་དང་མཐུན་པར་བསྒྲུབ་པ། དངོས་གཞི་བཞི་དང༌། དབང་པོ་མི་རྒོད་པར་བྱ་བ་སེམས་ཅན་ལ་སྙིང་བརྩེ་བ། དཀོན་མཆོག་མཆོད་པ་ལ་བརྩོན་པ། ཅི་ནུས་ཀྱིས་སྡོམ་པ་བསྲུང་བ་སྟེ་བཞི། ཡན་ལག་ ( ¡¶ ཞ ¡· + བཞི་ ) དང་དེ་ལྟར་བརྒྱད་དོ། །གཉིས་པ་སོ་སོའི་བསླབ་བྱ།

མྱ་ངན་ལས་འདས་པའི་མདོ་ལས། གང་ཞིག་སངས་རྒྱས་སྐྱབས་སོང་བ ༑ ༑ དེ་ནི་ཡང་དག་དགེ་བསྙེན་ཏེ། །ནམ་དུའང་ལྷ་ནི་གཞན་དག་ལ། །སྐྱབས་སུ་འགྲོ་བ་མ་ཡིན་ནོ། །དམ་པའི་ཆོས་ལ་སྐྱབས་སོང་བས། །འཚེ་ཞིང་གནོད་པའི་སེམས་དང་བྲལ། །དགེ་འདུན་ལ་ཡང་སྐྱབས་སོང་བས། །མུ་སྟེགས་ཅན་ལ་ཕྱོགས་མི་བྱེད། །ཅེས་གསུངས་པ་ལྟར། སངས་རྒྱས་མ་ཡིན་པ་ལ་སྟོན་པར་མི་འཛིན ༑ ཆོས་མ་ཡིན་པ་ལ་ལམ་དུ་མི་འཛིན། དགེ་འདུན་མ་ཡིན་པ་ལ་གྲོགས་སུ་མི་འཛིན་པ་གསུམ་ཡིན། ལྔ་པ་ཕན་ཡོན་ནི། སྤྱིར་སྡིག་པ་འདག་ཅིང༌། ཁྱད་པར་དུ་ལོག་པར་མོས་པའི་ལས་ཀྱི་སྒྲིབ་པ་བསྲབས་པ། བདེ་བར་གཤེགས་པའི་བསྟན་པའི་སྒོར་ཚུད་པ་ཡིན། སྡོམ་པ་ཐམས་ཅད་ཀྱི་རྩ་བར་འགྱུར་བ། བསྟན་པ་ལ་དགའ་བའི་ལྷ་རྣམས་ཀྱིས་བསྲུང་བར་འགྱུར་བ། མཐར་ཐུག་སྐྱབས་གནས་ཀྱི་གོ་འཕང་ཐོབ་པར་འགྱུར་བ་སྟེ་ལྔ་ཡིན། དྲུག་པ་དབྱེ་ན། འཇིག་རྟེན་དང་འཇིག་རྟེན་ལས་འདས་པའི་སྐྱབས་འགྲོ་གཉིས། འཇིག་རྟེན་པ་ལ་བློ་འཇིག་རྟེན་པ་དང༌། ཡུལ་འཇིག་རྟེན་པ་གཉིས། འཇིག་རྟེན་ལས་འདས་པ་ལ་ཐེག་པ་ཐུན་མོང་བ་དང༌། ཐུན་མོང་མ་ཡིན་པ་གཉིས། ཐུན་མོང་པ་ལ་ཉན་ཐོས་དང༌། རང་སངས་རྒྱས་ཀྱི་ལུགས་གཉིས། ཐུན་མོང་མ་ཡིན་པ་ལ། ཕར་ཕྱིན་དང་གསང་སྔགས་ཀྱི་ལུགས་གཉིས་ལས་དྲུག་ཏུ་འབྱེད་པ་ཡིན་ནོ། །བདུན་པ་མིང་གི་དོན་ནི ༑ འཇིགས་པ་ལས་སྐྱོབ་ ¡Ã པས་སྐྱབས་ ( ¡¶ ཞ ¡· པའི་གནས་སུ་འགྲོ་བས་ན་སྐྱབས་ ) སུ་འགྲོ་བ་སྟེ། མདོ་སྡེ་རྒྱན་ལས། འཚེ་བ་དག་ནི་ཐམས་ཅད་དང༌། །འཇིག་ཚོགས་ཐེག་པ་དམན་པ་དང༌། །ཐབས་མ་ཡིན་དང་ངན་སོང་ལས། །སྐྱོབ་ཕྱིར་སྐྱབས་ཀྱི་དམ་པར་བཤད། །ཅེས་གསུངས། གཉིས་པ་གསོ་སྦྱོང་ལ་བདུན་ལས། དང་པོ་བླང་བའི་ཡུལ་ནི། བྱེ་བྲག་ཏུ་སྨྲ་བས་བཙུན་པ་དང༌། མདོ་སྡེ་པས་གང་ཡང་རུང་བ་དང༌། གནས་བརྟེན་པའི་ལུགས་ཀྱིས་སངས་རྒྱས་དང་བྱང་ཆུབ་སེམས་དཔའ་ལས་ལེན། གཉིས་པ་ལེན་ ¡Ã པའི་ ( ¡¶ ཞ ¡· པ་པོའི་ ) གང་ཟག་ནི། བྱེ་བྲག་ཏུ་སྨྲ་བས་གླིང་གསུམ་དུ་སྐྱེས་པའི་སྐྱེས་པ་དང༌།

བུད་མེད་དང༌། མདོ་སྡེ་པ་ཡན་ཆད་ཀྱིས་ལེན་པ་དང་བསྲུང་བར་འདོད་པའི་གང་ཟག་གང་ཡང་རུང་བས་ལེན། གསུམ་པ་བསམ་པ་ནི། ངན་འགྲོ་དང་འཁོར་བ་ལས་གྲོལ་བ་དང་ཐར་པ་དང་ཐམས་ཅད་མཁྱེན་པ་ཐོབ་པར་འདོད་པའི་བསམ་པས་ལེན། བཞི་པ་ཆོ་ག་ནི། བྱེ་བྲག་ཏུ་སྨྲ་བ་ནམ་བསྲུང་བའི་ནང་མོར་བཙུན་པའི་རྗེས་སུ་བཟླས་པ་དང༌། མདོ་སྡེ་པས་བསྲུང་བར་འདོད་པའི་ཉིན་པར་ལེན་པར་འདོད་པ་གང་ཡང་རུང་ ¡Ã བའི་དུས་སུ་ ( ¡¶ ཞ ¡· རྗེས་སུ་ ) བཟླས་པས་ལེན། གསང་སྔགས་པ་རང་ཉིད་ཀྱིས་སེམས་བསྐྱེད་པའི་ཚུལ་གྱིས་ལེན། ལྔ་པ་བསླབ་བྱ་ནི། བསྲུང་བ་ཉིན་ཞག་ཕྲུགས་གཅིག་ལ་རྩ་བ་བཞི། ཡན་ལག་བཞི་དང་བརྒྱད་བསྲུང་སྟེ། མཛོད་ལས། ཚུལ་ཁྲིམས་ཡན་ལག་བག་ཡོད་པའི། །ཡན་ལག་ བརྟུལ་ཞུགས་ བག་ཡོད་དེ། །བཞི་གཅིག་ ( ¡¶ ཞ ¡· + དེ་བཞིན་ ) གསུམ་རིམ་ ¡Ã གོ་རིམ་ ( ¡¶ ཞ ¡· - གོ་རིམ་ ) བཞིན། །ཞེས་གསུངས། དྲུག་པ་ཕན་ཡོན་ནི། བྱང་ཆུབ་ཀྱི་སེམས་ཀྱིས་མ་ཟིན་ཡང༌། མཐོ་རིས་ཀྱི་གོ

¡Ã འཕང྄྄྄྄྄་ ( ¡¶ ཞ ¡· འཕང་ ) ཐོབ་པ་དང༌། བྱང་ཆུབ་ཀྱི་སེམས་ཀྱིས་ཟིན་ན་སངས་རྒྱས་ཀྱི་ ༼ འདིར་ཞ་ལུའི་མ་ཕྱི་ལྡེབ ༡ ཆད་ ༽ གོ་འཕང་ཐོབ་པའི་རྒྱུར་འགྱུར་བ་ཉིད་དོ། །བདུན་པ་མིང་གི་དོན་ནི་དགེ་བའི་བག་ཆགས་གསོ་བ་དང༌། སྡིག་པའི་བག་ཆགས་སྦྱོང་བས་ན་གསོ་སྦྱོང་སྟེ། གསོ་སྦྱོང་རང་གིས་བླང་བ་ལས། གང་ཕྱིར་དགེ་བ་མ་ལུས་གསོ་ བ་དང༌། །བསགས་པའི་སྡིག་པ་འདི་ནི་སྦྱོང་བྱེད་པ། །དེ་ཕྱིར་གསོ་དང་སྦྱོང་ བར་བྱེད་པས་ན། །དེ་བཞིན་གཤེགས་པས་གསོ་སྦྱོང་ཞེས་སུ་གསུངས། །ཞེས་ གསུངས་སོ། །གསུམ་པ་བསླབ་པའི་གནས་བསྟན་པ་ལ་བདུན་ལས། སོ་སོར་ཐར་པའི་བསླབ་པའི་རང་བཞིན་ངེས་པར་བྱ་བ་ལ་གཉིས་ལས། མཚན་ཉིད་ནི། གཞན་ལ་གནོད་པ་གཞི་དང་བཅས་པ་ལས་ལྡོག་པའོ། །གཉིས་པ་དབྱེ་བ་ལ་གསུམ་ལས། ངོ་བོས་དབྱེ་ན། བསྙེན་གནས། དགེ་བསྙེན། དགེ་ཚུལ། དགེ་སློང་དང་བཞིའོ། །གཉིས་པ་གང་ཟག་གིས་དབྱེ་ན། དགེ་བསྙེན་ཕ་མ་གཉིས། དགེ་ཚུལ་ཕ་མ་གཉིས། བར་སློབ་མ། དགེ་སློང་ཕ་མ་གཉིས། བསྙེན་གནས་གཅིག་ཏུ་བསྡུས་པ་དང་བརྒྱད་དོ། །གསུམ་པ་ཐོབ་ཚུལ་གྱིས་དབྱེ་ན། ཡང་དག་པར་བླངས་པ། བསམ་གཏན་གྱི་ཐོབ་པ། ཟག་པ་མེད་པས་ཐོབ་པ་སྟེ་གསུམ་མོ། ། གཉིས་པ་གང་གིས་ལེན་པའི་གང་ཟག་ནི། གླིང་གསུམ་དུ་སྐྱེས་པའི་སྐྱེས་པ་དང་བུད་མེད་ཆོ་གའི་སྤྱོད་ཡུལ་དུ་གྱུར་པས་ལེན། གསུམ་པ་བསམ་པ་ནི། རང་གི་དོན་དུ་གནས་སྐབས་དང༌། མཐར་ཐུག་གི་བདེ་བ་དོན་དུ་གཉེར་བས་ལེན། བཞི་པ་མ་ཐོབ་པ་འཐོབ་པར་བྱེད་པའི་ཐབས་ནི། སོ་སོའི་ཡུལ་གང་ཟག་གམ། དགེ་འདུན་ལ་བརྟེན་ནས་སྦྱོར་བ། དངོས་གཞི། རྗེས་ཚང་བའི་སྒོ་ནས་ལེན། ལྔ་པ་གཏོང་བའི་རྒྱུ། བསླབ་པ་ཕུལ་བ་ལ་སོགས་པས་གཏོང་སྟེ། མཛོད་ལས། བསླབ་པ་ཕུལ་དང་ཤི་འཕོས་དང༌། །རྩ་བ་ཆད་དང་མཚན་འདས་དང༌། །མཚན་གཉིས་ཅིག་ཅར་བྱུང་བ་ལས། །སོ་སོར་ཐར་པའི་འདུལ་བ་གཏོང༌། །ཞེས་གསུངས། དྲུག་པ་མི་ཉམས་པར་བསྲུང་བའི་ཚུལ་ལ་གཉིས་ལས། །དང་པོ་མི་ཉམས་པར་བསྲུང་བ་ནི།

དགེ་སློང་གི་ཁྲིམས་ཉིས་བརྒྱ་ལྔ་བཅུ་རྩ་གསུམ་དང༌། དགེ་སློང་མའི་སུམ་བརྒྱ་དྲུག་བཅུ་རྩ་བཞི་བར་སློབ་ མའི་ཆོས་དྲུག་དང་ ། དགེ་ཚུལ་གྱིས་དགེ་ སློང་ལ་བཅས་པའི་ལས་གནང་བའི་ཆོས་བཅུ་གསུམ་པོ་མ་གཏོགས་པའི་གཞན་ རྣམས་དང༌། དགེ་བསྙེན་ལ་རང་གིས་ཇི་ལྟར་བླངས་པའི་སྡོམ་པ་སྟེ། བསླབ་བྱ་ དེ་རྣམས་ཤེས་པར་བྱས་ནས་ཡང་ཡང ་བརྗོད་ ཅིང་དྲན་པ་དང༌། བསྲུངས་བའི་ཕན་ཡོན་དང༌། མ་བསྲུངས་པའི་ཉེས་དམིགས་རྗེས་སུ་དྲན་པའི་སྒོ་ནས་བསྲུང་བར་བྱ ༑ བདུན་པ་བསྲུངས་བའི་ཕན་ཡོན་ནི། མྱ་ངན་ལས་འདས་པའི་བསམ་པས་མ་ཟིན་ན་ཡང༌། བདེ་འགྲོའི་ཕུན་སུམ་ཚོགས་པའི་རྒྱུར་འགྲོ་སྟེ། མདོ་ལས། ཁྲིམས་ཀྱིས་འགྲོ་བ་བཟང་པོར་འགྲོ། །ཞེས་གསུངས། མྱ་ངན་ལས་འདས་པའི་བསམ་པས་ཟིན་ན། ཐར་པའི་གོ་འཕང་ཐོབ་པར་འགྱུར་ཏེ། སུམ་བརྒྱ་པ་ལས། ངེས་པར་འབྱུང་བའི་ཚུལ་ཁྲིམས་སྡུག་བསྔལ་སྤོང༌། །འཇིག་ཚོགས་ལྟ་བ་གདོན་གྱི་རྩ་བ་འཇོམས། །ཞེས་གསུངས། འོ་ན་བསླབ་པའི་གནས་བཅུ་པོ་གང་ཡིན་སྙམ་ན། ལུས་ཀྱི་མི་དགེ་བ་གསུམ་དང༌། ངག་གི་མི་དགེ་བ་བཞི་དང༌། ཡིད་ཀྱི་མི་དགེ་བ་གསུམ་སྟེ། མི་དགེ་བ་བཅུ་སྤངས་ནས། དགེ་བ་བཅུ་ལ་སློབ་པར་ཐམས་ཅད་འདུས་པའི་ཕྱིར་རོ། །ཞེས་རྗེ་བཙུན་གོང་མ་རྣམས་གསུང༌། ཆོས་རྗེ་ས་སྐྱ་པ་ཡབ་སྲས་ཀྱིས་ནི། དགེ་བསྙེན་ལ། དཀོན་མཆོག་གསུམ་ལ་སྐྱབས་སུ་འགྲོ་བ་ལ། སྐྱབས་གསུམ་འཛིན་པའི་དགེ་བསྙེན་སྲོག་གཅོད་པ་སྤོང་བ་ལ་སྣ་གཅིག་སྤྱོད་པའི་དགེ་བསྙེན། རྩ་བ་གསུམ་སྲུང་བ་ལ་སྣ་འགའ་སྤྱོད་པའི་དགེ་བསྙེན། རྩ་བ་བཞི་བསྲུང་བ་ལ་ཕལ་ཆེར་སྤྱོད་པའི་དགེ་བསྙེན། ཆང་དང་ལྔ་སྤོང་བ་ལ་ཡོངས་སུ་རྫོགས་པའི་དགེ་བསྙེན། རང་གི་ཁྱིམ་ ( ¡¶ ཞ ¡· + ཐབས་ ) ཡང་སྤོང་བ་ལ་ཚངས་པར་སྤྱོད་པའི་དགེ་བསྙེན། ཡན་ལག་བརྒྱད་ཇི་སྲིད་འཚོའི་བར་དུ་བསྲུང་ ¡Ã བ་ལ་ ( ¡¶ ཞ ¡· བའི་ ) གོ་མའི་དགེ་བསྙེན་ཏེ། དགེ་བསྙེན་ལ་བདུན་དང༌། །དགེ་ཚུལ་དང་ ༑ བར་སློབ་མ་དང༌།

དགེ་སློང་སྟེ་བཅུ་ཐམ་པར་འདུའོ། །ཞེས་གསུངས་པ་ཡིན་ནོ། །བཞི་པ་བྱང་ཆུབ་ཀྱི་མཆོག་ཏུ་སེམས་བསྐྱེད་པ་ལ་བདུན་ལས། དང་པོ་བྱང་ཆུབ་ཀྱི་སེམས་ཀྱི་རང་བཞིན་ངེས་པར་བྱ་བ་ལ་གསུམ་ཡོད་པའི་དང་པོ་མཚན་ཉིད་ནི། གཞན་ལ་གནོད་པ་གཞི་དང་བཅས་པ་ལས་ལྡོག་ཅིང༌། ཕན་པ་ཉེ་བར་བསྒྲུབ་པའི་སེམས་པ་རྒྱུན་ཆགས་པ། སངས་རྒྱས་ཀྱི་སྒྲུབ་བྱེད་ཁྱད་པར་ཅན་ནོ། །གཉིས་པ་དབྱེ་ན། ཀུན་རྫོབ་བྱང་ཆུབ་ཀྱི་སེམས་དང༌། དོན་དམ་པ་བྱང་ཆུབ་ཀྱི་སེམས་གཉིས་སོ། །གསུམ་པ་སོ་སོའི་རང་བཞིན་ངེས་པར་བྱ་བ་ལ། ཀུན་རྫོབ་བྱང་ཆུབ་ཀྱི་སེམས་ལ་གཉིས་ཡོད་པ་ལས། སྨོན་པ་བྱང་ཆུབ་ཀྱི་ ¡Ã མཆོག་ཏུ་ ( ¡¶ ཞ ¡· - མཆོག་ཏུ་ ) སེམས་བསྐྱེད་པ་ནི། འབྲས་བུ་རྫོགས་པའི་སངས་རྒྱས་ལ་སྨོན་པས་དེ་ཐོབ་པར་དམ་བཅའོ། །འཇུག་པ་སེམས་བསྐྱེད་པ་ནི། སངས་རྒྱས་དེ་ཐོབ་པའི་ཐབས་ལ་འདུན་པས། དེ་བསྒྲུབ་པར་དམ་བཅའ་བརྩོམ་པ་དང་བཅས་པ་སྟེ། མདོ་སྡེ་རྒྱན་ལས། སྤྲོ་བ་ཆེ་དང་རྩོམ་པ་ཆེ། །དོན་ཆེ་བ་དང་འབྱུང་བ་ཆེ། །བྱང་ཆུབ་སེམས་དཔའི་སེམས་དཔའ་སྟེ། །དོན་གཉིས་ལྡན་པའི་སེམས་འབྱུང་བ། །ཞེས་པ་ལྟར་རོ། །གཉིས་པ་དོན་དམ་པ་བྱང་ཆུབ ་ཀྱི་སེམས་ ནི། གཟུང་བ་དང་འཛིན་པ་ལས་གྲོལ་བ། རྣམ་པར་མི་རྟོག་པའི་ཡེ་ཤེས་སོ། །དེ་ལ་གཉིས་ལས ༑ ཆ་མཐུན་པ་ནི། ཐོས་པ་དང༌། བསམ་པའི་ཚུལ་ གྱིས་སྤྱིའི་ ཚུལ་གྱིས་རྟོགས་པ ༑ སོ་སོའི་སྐྱེ་བོའི་གནས་སྐབས་ནའང་ཡོད། བསྒོམས་པའི་སྟོབས་ཀྱིས་མངོན་སུམ་དུ་རྟོགས་ ¡Ã པས་ཐོབ་པ་འཕགས་པ་ ( ¡¶ ཞ ¡· ས་ཐོབ་པ་ ) ལ་འབྱུང་ངོ༌། །དེ་ཉིད་དམ་པ་རྣམས་ཀྱི་སྤྱོད་ཡུལ་དུ་གྱུར་པས། དོན་དམ་པའི་བྱང་ཆུབ་ཀྱི་སེམས་ཞེས་བཏགས་སོ། །དེའང་མདོ་སྡེ་རྒྱན་ལས། རྫོགས་པའི་སངས་རྒྱས་རབ་མཉེས་བྱ།། བསོད་ནམས་ཡེ་ཤེས་ཚོགས་རབ་བསགས། །ཆོས་ལ་མི་རྟོག་ཡེ་ཤེས་ནི། །སྐྱེ་ ཕྱིར་དེ་ནི་དམ་པར་འདོད། །ཅེས་གསུངས་སོ། གཉིས་པ་བླང་བའི་ཡུལ་ལ་བརྟེན་མཐུན་པ་མཚན་ཉིད་དང་ལྡན་པའི་དགེ་བའི་བཤེས་གཉེན་དང༌།

རྟེན་མི་མཐུན་པ་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་སྟེ། གཉིས་ཀའམ་གང་ཡང་རུང་བ་ལས་བླང་བར་བཤད། གསུམ་པ་གང་གིས་ལེན་ན། སེམས་ཙམ་པས་སོ་སོར་ཐར་པའི་རིགས་བདུན་གྱི་སྡོམ་པའི་རྟེན་དང་ལྡན་པས། དབུ་མ་པས་སྙིང་རྗེ་དང་ལེན་འདོད་ཀྱི་ ¡Ã དད་པ་དང་ ( ¡¶ ཞ ¡· - དད་པ་དང་ ) འདུན་པ་དང་ལྡན་ན་འགྲོ་བ་རིགས་དྲུག་ཀ་ལ་སྐྱེ་བར་བཞེད་པ་ཡིན་ནོ། །བཞི་པ་བསམ་པ་གང་གིས་ལེན་ན། སེམས་ཅན་ཐམས་ཅད་ཀྱི་དོན་བསྒྲུབ་པ་དང༌། སངས་རྒྱས་ཐོབ་པར་འདོད་པས་ལེན་ཏེ། མདོ་སྡེ་རྒྱན་ལས། དེ་ཡི་རྩ་བ་སྙིང་རྗེར་འདོད། ། རྟག་ཏུ་གཞན་ལ་ཕན་པར་སེམས། །ཆོས་ལ་མོས་དང་དེ་བཞིན་དེའི། །ཡེ་ཤེས་ཚོལ་བར་དམིགས་པའོ། །ཞེས་གསུངས། ལྔ་པ་ཆོ་ག་ལ། སྦྱོར་བ། དངོས་གཞི། སྨོན་པ་དང་འཇུག་པའི་སེམས་བསྐྱེད་པ་བརྟན་ཅིང་འཕེལ་བའི་དོན་དུ་མཇུག་ གི་ཆོ་ག་དང་གསུམ་གྱིས་བསྡུས་པ་ཡིན་ནོ། །དྲུག་པ་བསླབ་པར་བྱ་བ་ལ། མི་ ཉམས་པར་བྱ་བའི་དོན་དུ་རྩ་བའི་ལྟུང་བ་དང༌། ཉེས་པ་ ( ¡¶ ཞ ¡· + ཕྲ་མོ་ ) ཤེས་པར་བྱ་བ་དང༌། ཉམས་ན་ཕྱིར་བཅོས་པ་གཉིས་སུ་འདུ་བ་ཡིན་ནོ། །བདུན་པ་ཕན་ཡོན་ནི། གནས་སྐབས་ཀྱི་བདེ་བ་དང་ལེགས་པར་འབྱུང་བ་དང་མཐར་ཐུག་མངོན་པར་ ( ¡¶ ཞ ¡· + རྫོགས་པར་ ) འཚང་རྒྱ་བར་འགྱུར་བས། ཕན་ཡོན་དཔག་ཏུ་མེད་པ་ཡོད་པ་ཡིན་ནོ། ( ¡¶ ཞ ¡· ཏེ། ) །གསང་བ་བསམ་གྱི་མི་ཁྱབ་པའི་མདོ་ལས། བྱང་ཆུབ་སེམས་ཀྱི་ཕན་ཡོན་གང༌། །གལ་ཏེ་དེ་ལ་གཟུགས་མཆིས་ན། །ནམ་མཁའི་ཁམས་ནི་ཀུན་ཁྱབ་ནས། །དེ་ནི་དེ་བས་ལྷག་པར་འགྱུར། །ཞེས་གསུངས། དེ་རྣམས་ཀྱི་སྤྱོད་པ་རིམ་པ་ཅན་ལ་བསླབ་པ་བསྟན་ཟིན་ཏོ།། །། ད་ལྟ་བ་རིམ་པ་ཅན་ལ་བསླབ་པ་ལ། བྱེ་བྲག་ཏུ་སྨྲ་བ། མདོ་སྡེ་པ། སེམས་ཙམ་པ། དབུ་མའི་ལྟ་བ་ལ་བསླབ་པ་དང་བཞི་ལས། དེ་ལ་དང་པོ་བྱེ་བྲག་ཏུ་སྨྲ་བའི་ཚུལ་ལ། གཞི་ཤེས་བྱའི་གནས ( ¡¶ ཞ ¡· + དང་ ) ། ཟག་པ་དང་བཅས་པ་དང༌། ཟག་པ་མེད་པ་གསུམ་ཡོད། དང་པོ་ཤེས་བྱའི་གནས་ནི་གཞི་ལྔ་སྟེ། གཟུགས་ཀྱི་གཞི

༑ སེམས་ཀྱི་གཞི། སེམས་ལས་བྱུང་བའི་གཞི། ལྡན་པ་མ་ཡིན་པའི་འདུ་བྱེད་ཀྱི་གཞི། འདུས་མ་བྱས་པའི་གཞིའོ། །དེ་ལ་གཟུགས་ཀྱི་གཞི་ནི། གཟུགས་ཀྱི་ཕུང་པོ་སྟེ། ས་ཆུ་མེ་རླུང་བཞི་རྒྱུའི་གཟུགས་བཞི་དང༌། མིག རྣ་བ། སྣ། ལྕེ། ལུས་ཏེ། དབང་པོ་ལྔ། གཟུགས། སྒྲ། དྲི། རོ། རེག་བྱ་སྟེ་ཡུལ་ལྔ། རྣམ་པར་རིག་བྱེད་མ་ཡིན་པའི་གཟུགས་དང་བཅོ་ལྔའོ། །སེམས་ཀྱི་གཞི་ནི་མིག་གི་རྣམ་པར་ཤེས་པ་ནས་ཡིད་ཀྱི་རྣམ་པར་ཤེས་པའི་བར། རྣམ་པར་ཤེས་པ་ཚོགས་དྲུག་གོ ། སེམས་ལས་བྱུང་བ་ནི། སེམས་པ་ལ་སོགས་པ་ལྔ་བཅུ་རྩ་ལྔ་ ( ¡¶ ཞ ¡· གཅིག་ ) ཡིན་ནོ ༑ ༑ ལྡན་པ་མ་ཡིན་པའི་འདུ་བྱེད་ནི་གཟུགས་དང༌། སེམས་དང་སེམས་ལས་བྱུང་བ་དང་མི་ལྡན་ཡང༌། འདུ་བྱེད་ཀྱི་ཆར་གཏོགས་པ་ཐོབ་པ་དང༌། མ་ཐོབ་པ་ལ་སོགས་པ་བཅུ་བཞི་ཡོད་པར་འདོད། འདུས་མ་བྱས་ནི་རྒྱུ་ ( ¡¶ ཞ ¡· བདག་ ) རྐྱེན་ལ་རག་མ་ལས་པས་འདུས་མ་བྱས་ཀྱང་རྫས་སུ་གྲུབ། ནམ་མཁའ་དང༌། སོ་སོར་བརྟགས་པའི་འགོག་པ་དང༌། སོ་སོར་བརྟགས་པ་མ་ཡིན་པའི་འགོག་པ་སྟེ། གསུམ་དུ་འདོད་པ་ཡིན་ནོ། །བཀའ་གདུལ་བྱའི་ངོར་གསུངས་པས་དྲང་དོན་ཡིན་ལ ༑ བསྟན་བཅོས་ནི་ངེས་དོན་དུ་གསུངས་པ་རྣམ་དགྲ་བཅོམ་པས་ཕྱོགས་གཅིག་ཏུ་བསྡེབས་པས་དེ་ལ་གཙོར་བྱེད་དོ། །གཉིས་པ་ཟག་པ་དང་བཅས་པ་ལ་གང་དུ་གང་དག་ཀུན་ནས་ཉོན་མོངས་པར་འགྱུར་བའི་ ¡Ã སྣོད་བཅུད་ ( ¡¶ ཞ ¡· ལས་ ) ཀྱི་རྣམ་གཞག ¡Ã དེར་སྐྱེ་བའི་རྒྱུ་གང་གིས་ཀུན་ནས་ཉོན་མོངས་པར་འགྱུར་བའི་སྣོད་བཅུད་ཀྱི་རྣམ་གཞག་ལས། གང་ལ་ ( ¡¶ ཞ ¡· ལས་གང་ལས་ ) སྐྱེ་བར་འགྱུར་བའི་ཕྲ་རྒྱས་ཀྱི་རྣམ་གཞག་དང་གསུམ་ཡོད། གསུམ་པ་ཟག་པ་མེད་པ་ལ་བདེན་པའི་རབ་ཏུ་དབྱེ་བ། དེའི་མངོན་པར་རྟོགས་པ་རྒྱུད་ལ་སྐྱེ་བའི་རིམ་པ། གང་ཟག་གི་རིགས་ཀྱི་རྣམ་གཞག ཤེས་པའི་དབྱེ་བ་ཏིང་ངེ་འཛིན་གྱི་དབྱེ་བ་དང་ལྔ་ཡོད། དེ་ལ་དང་པོ་བདེན་པའི་དབྱེ་བ་ལ་གཉིས། ¡Ã གཉིས་སུ་དབྱེ་བ་དང་བཞིར་དབྱེ་བའོ ༑ ༑ ( ¡¶ ཞ ¡· དང་པོ་

) གཞིག་པའམ་བརྟགས་ན་དབྱེར་ཡོད་པ། ཀུན་རྫོབ་ཀྱི་བདེན་པ་དང༌། གཞིག་པ་དང་དབྱེར་མེད་པ་དོན་དམ་པའི་བདེན་པ་སྟེ། བདེན་པ་གཉིས་སུ་འབྱེད་པ་ཡིན། དེའང་མཛོད་ལས། གང་ལ་བཅོམ་དང་བློ་ཡིས་གཞལ ༑ ༑ བསལ་ན་དེ་བློ་མི་འཇུག་པ། །བུམ་ཆུ་བཞིན་དུ་ཀུན་རྫོབ་ཏུ། །ཡོད་དེ་དོན་དམ་ཡོད་གཞན་ནོ། །ཞེས་གསུངས། གཉིས་པ་བཞིར་དབྱེ་བ་ནི། སྡུག་བསྔལ་དང་ཀུན་འབྱུང་འཁོར་བ་རྒྱུ་འབྲས་དང༌། འགོག་པ་དང་ལམ་མྱ་ངན་ལས་འདས་པ་རྒྱུ་འབྲས་སོ། །དེ་ལས་ཀྱང་དབྱེ་ན། སྡུག་བསྔལ་བ། མི་རྟག་པ། སྟོང་པ ༑ བདག་མེད་པ། ཀུན་འབྱུང་བ། རྒྱུ་རབ་ཏུ་སྐྱེ་བ། རྐྱེན་གྱི་རྣམ་པ། འགོག་པ། ཞི་བ། གྱ་ནོམ་པ། ངེས་པར་འབྱུང་བ། ¡Ã བྱང་ཆུབ་རྣམ་པ་གསུམ་དུ་ཕྱིན་པར་བྱེད་པས་ ( ¡¶ ཞ ¡· - བྱང་ཆུབ་ ་་་་་་ བྱེད་པས་ ) ལམ་རིག་པ། བསྒྲུབ་པ། ངེས་པར་འབྱིན་པ་སྟེ། བཅུ་ ( ¡¶ ཞ ¡· - བཅུ་ ) དྲུག་ཏུ་ཡང་དབྱེ་བ་ཡིན་ནོ། །གཉིས་པ་དེའི་མངོན་པར་རྟོགས་པ་རྒྱུད་ལ་སྐྱེ་ཚུལ་ནི། དང་པོ་ཚུལ་ཁྲིམས་ཀྱི་སྤྱོད་པ་རྣམ་པར་དག་པར་བྱ ༑ དེ་ནས་ལུང་གི་ཆོས་ཐོས་པས་ཤེས་པར་བྱ། དེ་ནས་ཐོས་པའི་དོན་བསམ་པས་ངེས་པར་བྱ། དེ་ནས་ངེས་པའི་དོན་བསྒོམ་པས་ ( ¡¶ ཞ ¡· + རྟོགས་པ་ ) མངོན་དུ་བྱ་སྟེ ༑ མཛོད་ལས། ཚུལ་གནས་ཐོས་དང་བསམ་ལྡན་པས། །བསྒོམ་པ་ལ་ནི་རབ་ཏུ་སྦྱོར། །ཐོས་སོགས་ ལས་བྱུང་བློ་ རྣམས་ནི། །མིང་དང་གཉིས་ཀ་དོན་ཡུལ་ཅན།། ཞེས་གསུངས། དེའི་སྒོམ་པའི་རིམ་པ་ལ་ཞི་གནས་བསྒྲུབ་པ་དང༌། ལྷག་མཐོང་བསྐྱེད་པ་གཉིས་ཡོད། དང་པོ་ཞི་གནས་བསྐྱེད་པ་ནི། སྤང་བྱ་ཉོན་མོངས་པ་ ¡Ã ཤས་ཆེ་བ་ལ་ ( ¡¶ ཞ ¡· - ཤས་ཆེ་བ་ལ་ ) འདོད་ཆགས་ཤས་ཆེ་ན་མི་སྡུག་པ། ཞེ་སྡང་ལ་བྱམས་པ། གཏི་མུག་ལ་རྟེན་འབྲེལ་གྱི་རྣམ་པར་དབྱེ་བ་བསྒོམས་པས་ཞི་བར་བྱེད་ལ། རྣམ་རྟོག་མང་བ་ལ་དབུགས་དབྱུང་བ་དང༌། རྔུབ་པ་རྗེས་སུ་དྲན་པས་ཞི་བར་བྱེད་དེ། མཛོད་ལས། དེ་ལ་འཇུག་པ་མི་སྡུག་དང༌། །དབུགས་རྔུབ་དབྱུང་བ་དྲན་པ་ཡིས། །ཞེས་གསུངས།

གཉིས་པ་ལྷག་མཐོང་བསྐྱེད་པའི་ཕྱིར། ལམ་ལྔ་བགྲོད་པ་ནི། དྲན་པ་ཉེ་བར་བཞག་པ་བཞིས་ཚོགས་ཀྱི་ལམ། སྦྱོར་ལམ་ལ་ཡང་དག་པར་སྤོང་བ་བཞིས་དྲོད། རྫུ་འཕྲུལ་གྱི་རྐང་པ་བཞིས་རྩེ་མོ། དབང་པོ་ལྔས་བཟོད་པ། སྟོབས་ལྔ་འཇིག་རྟེན་ཆོས་མཆོག་བགྲོད། འཕགས་པའི་ལམ་ཡན་ལག་བརྒྱད་ཀྱིས་མཐོང་ལམ། བྱང་ཆུབ་ཀྱི་ཡན་ལག་བདུན་གྱིས་སྒོམ་ལམ་བགྲོད་ནས། མཐར་ཕྱིན་པའི་ལམ་གྱིས་འབྲས་བུ་ལ་མཚམས་སྦྱོར། གསུམ་ ( ¡¶ ཞ ¡· གཉིས་ ) པ་གང་ཟག་གི་རིགས་རྣམ་པར་བཞག་པ་ལ། ཉན་ཐོས་དང་རང་སངས་རྒྱས་དང་སངས་རྒྱས་ཏེ་གསུམ་ཡིན་ནོ། །ཉན་ཐོས་ལ་སོ་སོ་སྐྱེ་བོའི་གནས་སྐབས་དང༌། འཕགས་པའི་གནས་སྐབས་གཉིས། སོ་སོའི་སྐྱེ་བོ་ལ། དད་པས་ རྗེས་སུ་འབྲང་བ་དང༌། ཆོས་ཀྱིས་རྗེས་སུ་འབྲང་བ་གཉིས་ཡིན་ནོ། །འཕགས་པའི་གནས་སྐབས་ལ། རྒྱུན་དུ་ཞུགས་པ། ལན་ཅིག་ཕྱིར་འོང་བ། ཕྱིར་མི་འོང་བ ༑ དགྲ་བཅོམ་པ་དང་བཞི། དེ་རེ་རེ་ལའང་ཞུགས་པ་དང༌། འབྲས་བུ་ལ་གནས་པ་རེ་རེ་སྟེ་བརྒྱད་དུ་འགྱུར་རོ། །དགྲ་བཅོམ་པ་ལའང་ཡོངས་སུ་ཉམས་པ་བ། འཆི་བར་སེམས་པ་བ། རྗེས་སུ་བསྲུང་པ་བ། གནས་ལས་མི་བསྐྱོད་པ། རྟོགས་པའི་སྐལ་བ་ཅན། མི་གཡོ་བའི་ཆོས་ཅན་ཏེ་དྲུག་གོ །རང་སངས་རྒྱས་ལ་ཚོགས་ན་སྤྱོད་པ་དང༌། བསེ་རུ་ལྟ་བུ་གཉིས་ཡོད། བཞི་པ་ཤེས་པའི་དབྱེ་བ་ལ། ཤེས་པ་བཅུར་དབྱེ་བ། གང་ཟག་གང་ལ་ལྡན་པ། སངས་རྒྱས་ཀྱི་ཡོན་ཏན་བྱེ་བྲག་ཏུ་བཤད་པ་གསུམ་ཡོད་པའི་དང་པོ་ཤེས་པ་བཅུར་དབྱེ་བ་ནི། ཀུན་རྫོབ་ཤེས་པ། ཆོས་ཤེས་པ། རྗེས་སུ་ཤེས་པ། ཕ་རོལ་གྱི་སེམས་ཤེས་པ། སྡུག་བསྔལ་ཤེས་པ ༑ ཀུན་འབྱུང་ཤེས་པ། འགོག་པ་ཤེས་པ། ལམ་ཤེས་པ། ཟད་པ་ཤེས་པ། མི་སྐྱེ་བ་ཤེས་པ་སྟེ། བཅུའོ། །གཉིས་པ་གང་ཟག་གང་ལ་ལྡན་ན། སོ་སོའི་སྐྱེ་བོ་ལ་ཀུན་རྫོབ་ཤཻས་པ་དང༌། གཞན་གྱི་སེམས་ཤེས་པ་འབྱུང་བ་སྲིད་པས་གཉིས་དང་ལྡན་ལ། མཐོང་ལམ་སྐྱེས་ནས་ཆོས ་ཤེས། རྗེས་ཤེས ། སྡུག་ བསྔལ ། ཀུན་འབྱུང༌། འགོག་པ། ལམ་ཤེས་པ་སྟེ།

བརྒྱད་དང་ལྡན་ལ། དགྲ་བཅོམ་པ་མི་གཡོ་བའི་ཆོས་ཅན་ལ་ནི་ཟག་པ་ཟད་པ་དང༌། མི་སྐྱེ་བ་ཤེས་པ་སྟེ་བཅུ་ཀ་དང་ལྡན་ནོ། ། གསུམ་པ་སངས་རྒྱས་ཀྱི་ཡོན་ཏན་བྱེ་བྲག་ཏུ ་བཤད་པ་ ལ། ཐུན་མོང་དང་ཐུན་མོང་ མ་ཡིན་པ་གཉིས་ལས། ཐུན་མོང་པ་ལའང་གཉིས་ཏེ། འཇིག་རྟེན་དང་ཐུན་མོང་ བ་ནི། མངོན་པར་ཤེས་པ་ལྔ། ཚད་མེད་པ་བཞི། བསམ་གཏན་བཞི། གཟུགས་ མེད་པའི་སྙོམས་པར་འཇུག་པ་བཞི། ཟད་པར་བཅུ། ཟིལ་གྱིས་གནོན་པའི་སྐྱེ་མཆེད་ ( ¡¶ ཞ ¡· + བརྒྱད ) ལ་སོགས་པའོ། །གཉིས་པ་ཉན་ཐོས་དང་ཐུན་མོང་བ་ལ་ཟག་པ་ཟད་པའི་མངོན་ཤེས། ཉོན་མོངས་པ་མེད་པ། སྨོན་གནས་ཤེས་པ་དང༌། སོ་སོ་ཡང་དག་པར་རིག་པ་ ( ¡¶ ཞ ¡· + བཞི་ ) དང༌། ཏིང་ངེ་འཛིན་གསུམ་ལ་སོགས་པ་ཤེས་པ་རྣམས་ཡིན་ནོ། །གཉིས་པ་ཐུན་མོང་མ་ཡིན་པ་ལ་གསུམ་ལས། མ་འདྲེས་པའི་ཆོས་བཅོ་བརྒྱད། སྟོབས་བཅུ། མི་འཇིག་པ་བཞི། དྲན་པ་ཉེ་བར་བཞག་པ་གསུམ། ཐུགས་རྗེ་ཆེན་པོའོ། །གཉིས་པ་མཉམ་པ་དང་མི་མཉམ་པའི་ཆ་བཤད་པ། མཛོད་ལས། སངས་རྒྱས་ཐམས་ཅད་ཚོགས་དང་ནི། །ཆོས་སྐུས་འགྲོ་བའི་དོན་སྤྱོད་པ། །མཉམ་པ་ཉིད་དང་སྐུ་ཚེ་དང༌། །རིགས་དང་སྐུ་བོང་ཚད་ཀྱིས་མིན། །ཞེས་གསུངས་པས་མཉམ་པ་གསུམ་དང་མི་མཉམ་པ་གསུམ་ཡོད་པ་ཡིན་ནོ། །གསུམ་པ་ཕུན་སུམ་ཚོགས་པ་ལ་གཉིས་ལས། རྒྱུ་ཕུན་སུམ་ཚོགས་པ་ནི

༑ བསྐལ་པ་གྲངས་མེད་པ་གསུམ་དུ་བསོད་ནམས་དང་ཡེ་ཤེས་ཀྱི་ཚོགས་བསགས་པའོ། །གཉིས་པ་འབྲས་བུ་ཕུན་སུམ་ཚོགས་པ་ལ་བཞི་སྟེ། ཉོན་མོངས་པ་དང་ཤེས་བྱའི་སྒྲིབ་པ་བག་ཆགས་དང་བཅས་པ་སྤངས་པས། སྤངས་པ་ཕུན་སུམ་ཚོགས་པ། ¡Ã ཤེས་བྱ་ཇི་ལྟ་བ་དང༌། ཇི་སྙེད་པ་མཁྱེན་པས་ཡེ་ཤེས་ཕུན་སུམ་ཚོགས་པ། གདུལ་བྱ་རྣམས་མངོན་པར་མཐོ་བ་དང་ངེས་པར་ལེགས་པ་ལ་འགོད་པས་མཐུ་ཕུན་སུམ་ཚོགས་པ། ( ¡¶ ཞ ¡· - ཤེས་བྱ་་་་་་ཚོགས་པ། ) མཚན་དང་དཔེ་བྱད་ཀྱིས་བརྒྱན་པས། གཟུགས་ཕུན་སུམ་ཚོགས་པའོ། །ལྔ་པ་ཏིང་ངེ་འཛིན་གྱི་ཁྱད་པར་ལ་བཞི་ལས། དང་པོ་མིང་གི་དོན་ནི། སེམས་རྩེ་གཅིག་པས་ན་ཏིང་ངེ་འཛིན ༑ ཡིད་མི་གཡོ་བར་འཛིན་པས་ན་བསམ་གཏན། དམིགས་པ་ལ་སྙོམས་པར་འཇུག་པས་ན་སྙོམས་པར་འཇུག་པ་ཞེས་བྱ། གཉིས་པ་རྫས་སུ་དབྱེ་ན། བསམ་གཏན་བཞི་དང་ ¡Ã སྐྱེ་མཆེད་ ( ¡¶ ཞ ¡· གཟུགས་མེད་སྐྱེ་མཆེད་མུ་ ) བཞི་སྟེ་བརྒྱད། གསུམ་པ་འཁོར་བ་དང་མྱ་ངན་ལས་འདས་པར་འགྱུར་ཚུལ་ནི། ཏིང་ངེ་འཛིན་དེ་དག་ཟག་བཅས་ཀྱི་ཚུལ་གྱིས་བསྒོམས་ན་འཁོར་བའི་འབྲས་བུར་འགྱུར་ལ་ཟག་མེད་ལམ་གྱི་ཡེ་ཤེས་དང་འབྲེལ་པར་བསྒོམས་ན་རྣམ་པར་གྲོལ་བ་མྱ་ངན་ལས་འདས་པར་འགྱུར་རོ། །བཞི་པ་དེ་ལ་དེ་རིགས་ཅན་གསུམ་གྲུབ་པའི་ཚུལ་ནི་ཏིང་ངེ་འཛིན་དེ་དག་དང་བཅས་པའི་ཞི་གནས་དང་ལྷག་མཐོང་གི་ལམ་གྱི་གཞི་བྱས་ནས་ཤེས་བྱའི་དཀྱིལ་འཁོར་ལ་སྦྱངས་པ་དང༌། བསོད་ནམས་ཀྱི་ཚོགས་ཀྱི་ཁྱད་པར་གྱིས་ཉན་ཐོས་དང་རང་སངས་རྒྱས་དང༌། སངས་རྒྱས་ཀྱི་འབྲས་བུའི་ཁྱད་པར་འབྱུང་བ་ཡིན་ནོ། །དེ་རྣམས་ཀྱི་བྱེ་བྲག་ཏུ་སྨྲ་བའི་ལྟ་བ་ལ་བསླབ་པ་བསྟན་ཟིན་ཏོ།། །།གཉིས་པ་མདོ་སྡེ་པའི་ལྟ་བ་ལ་བསླབ་པ་ལ་བྱེ་བྲག་ཏུ་སྨྲ་བའི་ལོག་རྟོག་དགག་པ་དང༌། མདོ་སྡེ་བའི་ལུགས་བརྗོད་པ་གཉིས་ཡོད། དང་པོ་ ( ¡¶ ཞ ¡·¡¶ ལུ ¡· + ལྟ་བའི་ཤེས་བྱེད་ལ་ ) ལོག་རྟོག་དགག་པ་ནི། བྱེ་བྲག་ཏུ་སྨྲ་བའི་ལུགས་ཀྱི་མདོ་བས་བསྟན་བཅོས་ཚད་མར་འཛིན་པ་མི་འཐད་དེ།

བསྟན་བཅོས་ཉིད་ཀྱང་མདོ་ལ་བརྟེན་པ་དང་གསུང་པ་པོ་སྟོན་པ་ལའང་མ་གུས་པ་སྟེ། སློབ་དཔོན་དབྱིག་གཉེན་གྱིས ༑ བསྟན་བཅོས་དང་འགལ་བ་ནི་བླའི་མདོ་དང་འགལ་བ་ནི་དེ་ལྟ་མ་ཡིན་ནོ ༑ ༑ ཞེས་གསུངས་སོ། །ལྟ་བ་དངོས་ཀྱི་འཁྲུལ་པ་དགག་པ་ནི། ཕྱི་རོལ་པའི་དོན་ཁས་ལེན་པའི་དབང་དུ་བྱས་ནས། གཟུགས་དང༌། སེམས་དང༌། སེམས་ལས་བྱུང་བ། རྫས་སུ་གྲུབ་པ་བདེན་མོད་ཀྱི། མི་ལྡན་པའི་འདུ་བྱེད་དང༌། འདུས་མ་བྱས་རྫས་སུ་གྲུབ་པ་མི་འཐད་དེ། གཟུགས་དང་སེམས་དང་སེམས་ལས་འབྱུང་བ་ལས་གཞན་པའི་རྫས་མི་དམིགས་ཤིང༌། སྒྲུབ་བྱེད་མེད་པའི་ཕྱིར་དང༌། འདུས་མ་བྱས་ལ་རྒྱུ་རྐྱེན་མེད་པའི་ཕྱིར། རང་གི་ངོ་བོ་མེད་ལ། ངོ་བོ་མེད་པ་ལ་བྱེད་པ་མེད་ཅིང༌། བྱེད་པ་མེད་པ་ལ་དངོས་པོ་མེད་ལ། དངོས་པོ་མེད་པ་ལ། ཡོད་ཅེས་བརྗོད་ཀྱང་བཏགས་ཡོད་དུ་འགྱུར་གྱི། རྫས་ཡོད་དུ་ག་ལ་འགྱུར། དེའང་སློབ་དཔོན་ཆོས་གྲགས་ཀྱིས། སྒྲ་དོན་བསྙོན་པ་མེད་རྣམས་ཀྱིས། །ཡོད་མེད་ཕྱོགས་ཀྱི་བྱེ་བྲག་གིས། །དངོས་པོ་ཉིད་ནི་དཔྱད་བྱ་སྟེ། །འདི་ལ་འབྲས་འབྱུང་རག་ལས་ཕྱིར། །དོན་བྱེད་ནུས་པ་མ་ཡིན་ལ། །དོན་གཉེར་བཏགས་པས་ཅི་ཞིག་བྱ།། མ་ནིང་གཟུགས་བཟང་མི་བཟང་ཞེས། །འདོད་ལྡན་རྣམས་ཀྱི་བཏགས་ཅི་ཕན།། ཞེས་གསུངས། གཉིས་པ་མདོ་སྡེ་པ་རང་གི་ལུགས་བརྗོད་པ་ལ། མདོའི་རབ་ཏུ་དབྱེ་བ། མདོའི་ཚིག་འཆད་པའི་མན་ངག མདོའི་དོན་གཏན་ལ་དབབ་པའི་ཚུལ་དང་གསུམ་ཡོད། དང་པོ་མདོའི་རབ་ཏུ་དབྱེ་བ་ནི། བརྗོད་བྱས་ཕྱེ་ན། བསླབ་པ་གསུམ་སྟོན་པའི་སྡེ་སྣོད་གསུམ་ཡིན་ཏེ། ལྷག་པའི་ཚུལ་ཁྲིམས་སྟོན་པ་འདུལ་བ། ལྷག་པའི་ཏིང་ངེ་འཛིན་སྟོན་པ་མདོ་སྡེ། ལྷག་པའི་ཤེས་རབ་སྟོན་པ་མངོན་པ་རྣམས་ཡིན་ནོ། །བརྗོད་ཚུལ་གྱིས་ཕྱེ་ན། གསུང་རབ་ཡན་ལག་བཅུ་གཉིས་ཏེ། མདོའི་སྡེ། དབྱངས་ཀྱིས་བསྙད་པའི་སྡེ། ལུང་དུ་བསྟན་པའི་སྡེ། ཚིགས་སུ་བཅད་པའི་སྡེ། ཆེད་དུ་བརྗོད་པའི་སྡེ། གླེང་གཞིའི་སྡེ། རྟོག་པ་བརྗོད་པའི་སྡེ།

དེ་ལྟ་བུ་བྱུང་བའི་སྡེ། སྐྱེས་པ་རབས་ཀྱི་སྡེ། ཤིན་ཏུ་རྒྱས་པའི་སྡེ། ཆོས་རྨད་དུ་བྱུང་བའི་སྡེ། རྣམ་པར་གཏན་ལ་དབབ་པའི་སྡེ། དེ་ལྟར་བཅུ་གཉིས་སོ། །རང་སངས་རྒྱས་ལ་ནི་སྡེ་སྣོད་ལ་སོགས་པ་མེད་དེ། གཉིས་པ་མདོ་བཤད་པའི་ཚུལ་ནི ༑ སློབ་དཔོན་དབྱིག་གཉེན་གྱིས། རྣམ་བཤད་རིགས་པ་ལས། མདོ་དོན་སྨྲ་བ་དག་གིས་ནི། །དགོས་པ་བསྡུས་པའི་དོན་བཅས་དང༌། ཚིག་དོན་བཅས་དང་མཚམས་སྦྱོར་བཅས། །བརྒལ་ལན་བཅས་པ་ ( ¡¶ ཞ ¡· ཏེ་ ) བཤད་པར་བྱ། །ཞེས་གསུངས་པ་ལྟར། མདོའི་ཚིག་སྤྱི་དང་བྱེ་བྲག་ཚན་པ་རེ་ལའང༌། དགོས་པའི་དོན་གང་ཡིན་པ། དེའི་བསྡུས་པའི་དོན། ཚིག་རེ་རེ་ནས་བཤད་པའི་ཚིག་གི་དོན། སྔ་ཕྱི་འབྲེལ་མཚམས་སྦྱོར་བའི་དོན། དེ་ལ་གཞན་གྱིས་བརྒལ་བ་ལ་ལན་གདབ་པ་སྟེ ༑ ལྔས་འཆད་པ་ཡིན་ནོ། །གསུམ་པ་མདོའི་དོན་གཏན་ལ་དབབ་པ་ལ་གཉིས་ལས ༑ ཇི་སྙེད་ཡོད་པ་གཏན་ལ་དབབ་པ་ནི། ཕུང་པོ་དང༌། ཁམས་དང༌། སྐྱེ་མཆེད་ཀྱི་རྣམ་པར་བཞག་པ་གཏན་ལ་དབབ་པ་སྟེ། ཕལ་ཆེར་བྱེ་བྲག་ཏུ་སྨྲ་བ་དང་འདྲ་བ་ཡིན་ནོ། །གཉིས་པ་ཇི་ལྟ་བའི་དོན་གཏན་ལ་དབབ་པ་ལ། བདེན་པ་བཞི་དང༌། སྟོང་ཉིད་བཅུ་དྲུག་དང༌། དེ་བཞིན་ཉིད་གསུམ་དང༌། བཀའ་རྟགས་ཀྱི་ཕྱག་རྒྱ་བཞི་དང༌། རྣམ་པར་ཐར་པའི་སྒོ་གསུམ་ལ་སོགས་པས། ལམ་དང་དངོས་པོའི་གནས་ལུགས་གཏན་ལ་འབེབས་པ་རྣམས་ཡིན། དེ་དག་གིས་བསྟན་པའི་དོན་མདོར་བསྡུ་ན། བྱེ་བྲག་ཏུ་སྨྲ་བའི་ཤེས་བྱའི་གཞི་ལྔ་ལས། གཟུགས་དང་སེམས་དང༌། སེམས་ལས་བྱུང་བ་ནི་ཕལ་ཆེར་འདྲ་ལ། ¡Ã འདུ་བྱེད་ནི་སྔ་མ་གསུམ་གྱི་ ( ¡¶ ཞ ¡· མི་ལྡན་པའི་འདུ་བྱེད་ནི ) གནས་སྐབས་ཀྱི་ཆོས་ལས་གཞན་མ་ཡིན་ཞིང་ ༑ འདུས་མ་བྱས་ནི་མིང་དུ་བཏགས་པ་ཙམ་ལས་དོན་དུ་གྲུབ་པ་མེད་པས། ཤེས་བྱའི་གཞི་གསུམ་ཁོ་ན་ཡིན། འོན་ཀྱང་རྣམ་པར་ཤེས་པའི་དོན་གྱིས་གཏོད་བྱེད ༑ ཕྱི་རོལ་གྱི་དོན་དུ་གནས་ཀྱང་དེས་གཏད་པའི་རྣམ་པར་སྣང་བ་ཤེས་པ་ཡིན་པས། སྣང་བ་འདི་མདོ་སྡེ་པས་ཀྱང་སེམས་སུ་འདོད།

ལམ་དང་གང་ཟག་གི་ཁྱད་པར་ལ། ཉན་ཐོས་དང༌། རང་སངས་རྒྱས་བྱེ་བྲག་ཏུ་སྨྲ་བའི་འདོད་པ་དང་ཕལ་ཆེར་མཐུན་ལ། བྱང་ཆུབ་སེམས་དཔའ་ལ་ས་བཅུ་དང༌། སངས་རྒྱས་ལ་སྐུ་གསུམ་དང༌། མི་གནས་པའི་མྱ་ངན་ལས་འདས་པ་ལ་སོགས་པ། ཐེག་པ་ཆེན་པོ་དང་མཐུན་པར་འདོད། དེས་ན་སློབ་དཔོན་ཁ་ཅིག་གིས་ཐེག་པ་ཆེན་པོའི་ཁོངས་སུ་བསྡུས་པའང་ཡོད་པ་ཡིན་ནོ། །དེ་རྣམས་ཀྱིས་མདོ་སྡེ་པའི་ལྟ་བ་གཏན་ལ་དབབ་པ་བསྟན་ཟིན་ཏོ།། །།གསུམ་པ་སེམས་ཙམ་པའི་ལྟ་བ་ལ་བསླབ་པ་ལ། ཐེག་པ་ཆེན་པོ་སངས་རྒྱས་ཀྱི་བཀར་བསྒྲུབ་པ། མདོ་སྡེ་པའི་ལོག་རྟོག་དགག་པ། རང་གི་འདོད་པ་དང་གསུམ་ལས། དང་པོ་ཐེག་པ་ཆེན་པོ་བཀར་བསྒྲུབ་པ་ནི། ཉན་ཐོས་པ་དག་ན་རེ། ཐེག་པ་ཆེན་པོ་ཞེས་བྱ་བ་འདི་ནི། ཀཽཎྜི་ནྱ་ལ་སོགས་པ་ ( ¡¶ ཞ ¡· པས་ ) སངས་རྒྱས ༑ སངས་རྒྱས་ནས་མྱ་ངན་ལས་མ་འདས་ཀྱི་བར་དུ་དྲུང་དུ་བསྡད་ཀྱང༌། ཐེག་པ་ཆེན་པོ་ཞེས་བྱ་བ་མ་ཐོས་པས་ཉན་ཐོས་གྱི་གཞུང་ལུགས་དག་ལ་མ་གྲགས་པས་བཀའ་མ་ཡིན་ལ། ཕྱིས་ཀླུ་སྒྲུབ་ལ་སོགས་པས་སྦྱར་བ་ཡིན་ནོ། ། ཞེས་ཟེར་རོ། །དེ་བཀར་བསྒྲུབ་པ་ལ། སློབ་དཔོན་རྣམས་ཀྱིས་མི་འདྲ་བ་མང་དུ་གསུངས་ཀྱང༌། མགོན་པོ་བྱམས་པས་མདོ་སྡེ་རྒྱན་ལས། སྔར་ལུང་མ་བསྟན་ལྷན་ཅིག་བྱུང༌། །སྤྱོད་ཡུལ་མ་ཡིན་གྲུབ་པ་དང༌། །ཡོད་དམ་མེད་ན་ ( ¡¶ ཞ ¡· དང་ ) ཡོད་མེད་དང༌། །གཉེན་པོ་དང་ནི་སྒྲ་གཞན་ཕྱིར། །ཞེས་གསུངས་པའི་དོན་ཉན་ཐོས་ཀྱི་སྡེ་སྣོད་དག་ལས། ཐེག་པ་ཆེན་པོ་ཞེས་བྱ་བའི་ཆོས་ལྟར་བཅོས་པ་འབྱུང་ཞེས་ལུང་མ་བསྟན་པ་དང༌། ཀཽཎྜི་ནྱ་ལ་སོགས་པའི་ཉན་ཐོས་ཀྱི་ ( ¡¶ ཞ ¡· + ཉན་ཐོས་ལ་ ) ཆོས་གསུངས་ ¡Ã པའི་ ( ¡¶ ཞ ¡· དེའི་ ) ཚེ། བྱང་ཆུབ་སེམས་དཔའ་རྣམས་ལ་ཐེག་པ་ཆེན་པོ་ཆོས་གསུངས་པས་ལྷན་ཅིག་བྱུང་ལ། ཤཱཀྱ་ཐུབ་པ་མ་ཡིན་པ་གཞན་གྱི་ཚིག་དང་དོན་ལ་སྐྱོན་མེད་ཅིང་ཟབ་པ་དང་རྒྱ་ཆེ་བའི་ཆོས་ཀྱི་ཕུང་པོ་འདི་ལྟ་བུ་སྤྱོད་ཡུལ་མ་ཡིན་ཞིང༌། གལ་ཏེ་ཤེས་པ་བྱུང་བ་ཤཱཀྱ་ཐུབ་པའི་རྣམ་པ་མ་ཡིན་ཡང་

༑ སངས་རྒྱས་ཡིན་པས་སངས་རྒྱས་ཀྱི་བཀར་བསྒྲུབ་པ་དང༌། ཉན་ཐོས་ཀྱི་ཐེག་པ་ལས་ནི་རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་དང༌། སེམས་ཅན་ཐམས་ཅད་ཡོངས་སུ་སྨིན་པར་བྱེད་པའི་ཐབས་ཏེ་ཟབ་པ་དང་རྒྱ་ཆེ་བ་མ་གསུངས་པས་ཉན་ཐོས་ལས་གཞན་པའི་ཐེག་པ་ཆེན་པོ་གཅིག་མེད་ན། འབྲས་བུ་སངས་རྒྱས་མེད་ལ། སངས་རྒྱས་གཅིག་ཡོད་ན། སྒྲུབ་བྱེད་ཟབ་པ་དང་རྒྱ་ཆེ་བ་སྟོན་པའི་ཐེག་པ་ཆེན་པོ་གཅིག་ཡོད་པར་གྲུབ་ལ། ཆོས་ཐམས་ཅད་སྟོང་པ་ལ་སོགས་པར་གསུངས་པ་ནི། སྤང་བྱའི་གཉེན་པོར་གྱུར་པའི་སྒྲ་གཞན་གྱིས་སྟོན་པའི་ཕྱིར་འགལ་བར་མི་བསམ་མོ། །དེ་དག་གིས་ནི་ཐེག་པ་ཆེན་པོ་སངས་རྒྱས་ཀྱི་བཀའ་འགྲུབ་བོ། །གཉིས་པ་མདོ་སྡེ་པའི་ལོག་པར་རྟོག་པ་དགག་པ་ནི། མདོ་སྡེ ་པས་ ཕྱི་རོལ་གྱི་དོན ་ལྐོག་ ན་མ ོ་བདེན་ པར་འདོད་ ¡Ã པ་མི་འཐད་དོ། ( ¡¶ ཞ ¡· དེ་ ) ༑ དངོས་པོའི་མཐའ་རྡུལ་ཕྲན་ཡིན་ལ། དེ་ཆ་མེད་འཇིག་མེད་བདེན་དངོས་སུ་ ¡Ã གྲུབ་པ་ཡིན་ ( ¡¶ ཞ ¡· གནས་ ) ཟེར་རོ། །འདི་ནི་མི་འཐད་དེ། དབུས་ཀྱི་རྡུལ་ཕྲན་གཅིག་ལ། ཕྱོགས་དྲུག་ནས་རྡུལ་ཕྲན་འདུས་པའི་ཚེ། དབུས་ཀྱི་རྡུལ་ཕྲན་ལ་ཆ་ཡོད་མེད་ ¡Ã བརྟགས་པས། ཆ་མེད་ ( ¡¶ ཞ ¡· - བརྟགས་པས། ཆ་མེད་ ) འཇིག་སྟེ། སློབ་དཔོན་དབྱིག་གཉེན་གྱིས། ཉི་ཤུ་པ་ལས། དྲུག་གི་ཅིག་ཅར་སྦྱར་བ་ན། །ཕྲ་རབ་རྡུལ་ཆ་དྲུག་ཏུ་འགྱུར། །དྲུག་པོ་དག་ཀྱང་གོ་གཅིག་ན། །གོང་བུའང་རྡུལ་ཕྲན་ཙམ་དུ་འགྱུར། །རྡུལ་ཕྲན་སྦྱོར་བ་མེད་ན་ནི། །དེ་དུས་ཡོད་པ་དེ་གང་ཞིག།ཆ་ཤས་ཡོད་པ་མ་ཡིན་པས། །དེ་སྦྱོར་མི་འགྲུབ་མ་ཟེར་ཅིག །ཅེས་གསུངས་པ་ལྟར་རོ། །འོ་ན་ཕྱི་རོལ་གྱི་དོན་ཡོད་པར་གསུངས་པ་ཅི་ཡིན་སྙམ་ན། ཉི་ཤུ་པ་ལས ༑ གཟུགས་སོགས་ ¡Ã ཡོད་པར་བསྟན་ ( ¡¶ ཞ ¡· སྐྱེ་མཆེད་ཡོད་ ) པ་ནི། །དེས་འདུལ་བ་ཡི་སྐྱེ་བོ་ལ། །དགོངས་པའི་དབང་གིས་གསུངས་པ་སྟེ། །རྫུས་ཏེ་སྐྱེ་བའི་སེམས་ཅན་བཞིན། །ཞེས་གསུངས་པ་ལྟར་རོ། །གསུམ་པ་རྣལ་འབྱོར་སྤྱོད་པ་རང་གི་ཚུལ་ནི།

སློབ་དཔོན་ཐོགས་མེད་ཀྱིས་ཐེག་པ་ཆེན་པོ་བསྡུས་པ་ལས། ཤེས་བྱའི་གནས་དང་མཚན་ཉིད་དེར་འཇུག་དང༌། །དེ་ཡི་རྒྱུ་འབྲས་དེ་རབ་དབྱེ་བ་དང༌། །བསླབ་པ་གསུམ་དང་དེ་འབྲས་སྤངས་པ་དང༌། །ཡེ་ཤེས་ཐེག་པ་མཆོག་གྱུར་ཁྱད་པར་འཕགས། །ཞེས་གསུངས་པས། དེ་སྟོན་པར་བྱེད་པ་ལ། ཤེས་བྱ་ཐམས་ཅད་ཀུན་གཞིའི་རྣམ་པར་ཤེས་པར་བསྡུ་བ། དེའི་ངོ་བོ་གཏན་ལ་དབབ་པ། དེ་ལ་འཇུག་པའི་ཚུལ། བྱང་ཆུབ་སེམས་དཔའི་ ¡Ã སྒྲུབ་བྱེད། ཕ་རོལ་ཏུ་ཕྱིན་པའི་ ( ¡¶ ཞ ¡· - སྒྲུབ་བྱེད། ཕ་་་་་་་ཕྱིན་པའི་ ) སྤྱོད་པ་དེའི་གནས་སྐབས་ཀྱི་འབྲས་བུ་བྱང་ཆུབ་ ¡Ã པའི་ ( ¡¶ ཞ ¡· སེམས་དཔའི་ ) ས་བཅུར་དབྱེ་བ། ལམ་མཐར་ཕྱིན་པར་བྱེད་པའི་ཐབས་ལྷག་པ་ཚུལ་ཁྲིམས་ཀྱི་བསླབ་པ། ལྷག་པ་ཏིང་ངེ་འཛིན་གྱི་བསླབ་པ། ལྷག་པ་ཤེས་རབ་ཀྱི་བསླབ་པ། མཐར་ཐུག་གི་འབྲས་བུ་སྤངས་པ་ཕུན་སུམ་ཚོགས་པ་དང༌། ཡེ་ཤེས་ཕུན་སུམ་ཚོགས་པ་སྟེ་བཅུའོ། །དང་པོ་ཤེས་བྱ་ཐམས་ཅད་ཀུན་གཞིའི་རྣམ་པར་ཤེས་པར་བསྡུ་བ་ལ་བཞི་ལས། དང་པོ་ཀུན་གཞི་ཡོད་པའི་རྒྱུ་མཚན་ནི། རྣམ་པར་གཏན་ལ་དབབ་པ་བསྡུས་པ་ལས། ལེན་དང་བཟོད་དང་གསལ་བ་དང༌། །ས་བོན་ལས་ནི་ལས་རྣམས་དང༌། །ལུས་ཀྱིས་མྱོང་དང་སེམས་མེད་པའི། །སྙོམས་འཇུག་དེ་བཞིན་འཆིར་མི་རུང༌། །ཞེས་གསུངས་པས། ཀུན་གཞི་མེད་ན་ལུས་ལེན་པ་མི་སྲིད་པ་དང༌། ལས་ཀྱི་རྣམ་པར་སྨིན་པ་མྱོང་བ་མི་སྲིད་པ་དང༌། ¡Ã སེམས་མེད་པའི་སྙོམས་པར་འཇུག་པ་ལས་ལྡང་བ་མི་སྲིད་པ་དང་ ༑ ( ¡¶ ཞ ¡· - སེམས་མེད་་་་་་་པ་དང༌། ) འཆི་འཕོ་དང་སྐྱེ་བ་ལ་སོགས་པ་མི་སྲིད་པའི་སྐྱོན་ཡོད་ ( ¡¶ ཞ ¡· མེད་ ) པས། ཀུན་གཞིའི་རྣམ་པར་ཤེས་པ་ཡོད་དེ། ཆོས་མངོན་པའི་མདོ་ལས། ཐོག་མ་མེད་པ་དུས་ཀྱི་དབྱིངས། །ཆོས་རྣམས་ཀུན་གྱི་གནས་ཡིན་ཏེ། །དེ་ཡོད་པས་ན་འགྲོ་ཀུན་དང༌། །མྱ་ངན་འདས་པའང་ཐོབ་པར་འགྱུར།། ཞེས་གསུངས་སོ། །འོ་ན་ཉན་ཐོས་ཀྱི་ཐེག་པར་མ་གསུངས་པ་ཅི་ཡིན་སྙམ་ན། དེ་སྐལ་བ་དམན་པས་ཡུལ་མ་ཡིན་པའི་ཕྱིར་མ་གསུངས་ཏེ།

དགོངས་པ་ངེས་པར་འགྲེལ་པའི་མདོ་ལས། ལེན་པའི་རྣམ་པར་ཤེས་པ་ཟབ་ཅིང་ཕྲ། །ས་བོན་ཐམས་ཅད་ཆུ་བོ་བཞིན་དུ་འབབ། །བདག་ཏུ་རྟོག་པར་གྱུར་ན་མི་རུང་ཞེས། ། འདི་ནི་བྱིས་པ་རྣམས་ལ་ངས་མ་བསྟན། །ཞེས་གསུངས། གཉིས་པ་དེའི་མཚན་ཉིད་ནི། རང་གི་ངོ་བོ་རིག་ཅིང་མ་བསྒྲིབས་ལ་ལུང་དུ་མ་བསྟན་པ་འཁོར་འདས་ཀྱི་གཞིར་གྱུར་པ་ཡིན་ཏེ། སུམ་ཅུ་པ་ལས། དེ་ལ་ཀུན་གཞིའི་རྣམ་ཤེས་ནི། །རྣམ་སྨིན་ས་བོན་ཐམས་ཅད་པ། །ཞེས་གསུངས་སོ། །གསུམ་པ་དེ་ལྟར་ ( ¡¶ ཞ ¡· - ལྟར་ ) ལྡོག་པའི་དུས་ནི། དགྲ་བཅོམ་པ་ཐོབ་ནས་ཕུང་པོ་ལྷག་མེད་དུ་མྱ་ངན་ལས་འདས་པའི་ཚེ། རྐྱེན་ཟད་པས་རྒྱུན་ཆད་པའི་ཚུལ་གྱིས་ལྡོག་སྟེ། སུམ་ཅུ་པ་ལས། དེ་ནི་རྒྱུན་འབབ་ཆུ་བོ་བཞིན། །དགྲ་བཅོམ་ཉིད་ན་དེ་ལྡོག་གོ །ཞེས་གསུངས། སངས་རྒྱས་པའི་ཚེ་གནས་འགྱུར་གྱི་ཚུལ་གྱིས་ལྡོག་སྟེ། སློབ་དཔོན་ཙནྡྲ་གོ་ མིས ༑ ཀུན་གཞིའི་རྣམ་ཤེས་གང་ཡིན་པ། །དེ་ནི་མེ་ལོང་ཡེ་ཤེས་འགྱུར། །ཞེས་ གསུངས ༑ བཞི་པ་དབང་ཕྱུག་ལ་སོགས་པ་དང་མི་འདྲ་བའི་ཁྱད་པར་ནི། འོ་ན་ཀུན་གཞི་དེའང་འཁོར་འདས་ཐམས་ཅད་ཀྱི་གཞི་བྱེད་པ་གཅིག་ཏུ་ ( ¡¶ ཞ ¡· པུ་ ) རྒྱུན་མི་འཆད་པར་ཡོད་པར་འདུག་ལ། མུ་སྟེགས་ཀྱིས་བཏགས་པའི་དབང་ཕྱུག་དང་གཙོ་བོ་ལ་སོགས་པའང༌། རྟག་པ་གཅིག་ཏུ་ ( ¡¶ ཞ ¡· པུ་ ) འཁོར་འདས་ཀྱི་བྱེད་པ་པོར་འདོད་པས། དེ་དང་མི་འདྲའམ་སྙམ་ན་མི་འདྲ་སྟེ། མུ་སྟེགས་ཀྱིས་བཏགས་པ་དེ་བདག་རྟག་པ་དང་རང་དབང་ཅན་དུ་འདོད་ཅིང༌། ཀུན་གཞི་ནི། སྐད་ཅིག་གིས་འཇིག་པས་མི་རྟག་ལ། ལས་དང་རྐྱེན་གྱིས་ཡོངས་སུ་སྒྱུར་བས་ན། རང་དབང་ཅན་མ་ཡིན་པས་མི་འདྲ་བ་ཉིད་དོ། །གཉིས་པ་དེའི་རང་བཞིན་ངེས་པར་བྱ་བ་ལ། ཀུན་གཞི་དེ་ཉིད་ལ་ལྡོག་པས་ཕྱེ་ན་གསུམ་དུ་འགྱུར་ཏེ། ཀུན་བརྟགས། གཞན་དབང༌། ཡོངས་གྲུབ་བོ། །དེ་ལ་ཀུན་བརྟགས་ཀྱི་མཚན་ཉིད་ནི་དོན་མེད་ཀྱང་རྣམ་རིག་ཉིད་དོན་དུ་སྣང་བའོ། །དབྱེ་ན་ངོ་བོ་ཀུན་བརྟགས་དང༌། ཁྱད་པར་ཀུན་བརྟགས་སོ།

།དེ་ལའང་ལྔ། མིང་ལ་དོན་དུ་རྟོག་པ། ¡Ã དོན་ལ་མིང་དུ་རྟོག་པ ༑ མིང་ལ་མིང་དུ་རྟོག་པ། ( ¡¶ ཞ ¡· - དོན་ལ་་་་་་་རྟོག་པ། ) དོན་ལ་དོན་དུ་རྟོག་པ། གཉིས་ཀ་ལ་གཉིས་ཀར་རྟོག་པའོ། ། ¡Ã ཀུན་བརྟགས་ཀྱི་མཚན་ཉིད། ( ¡¶ ཞ ¡· མིང་གི་དོན་ནི་ ) རྟོག་བཅས་ཀྱི་ ¡Ã ཡིད་ཀྱི་ ( ¡¶ ཞ ¡· - ཡིད་ཀྱི་ ) ཤེས་པས། ཕྱིན་ཅི་ལོག་དུ་མ་བརྟགས་པས་ན་ཀུན་བརྟགས་སོ། །གཞན་དབང་གི་མཚན་ཉིད་ནི་ཀུན་གཞིའི་རྣམ་པར་ཤེས་པ་ལས་བྱུང་བ། ཡང་དག་པ་མ་ཡིན་པའི་ཀུན་ཏུ་རྟོག་པ། གཟུང་འཛིན་ལ་སོགས་པ་གཞན་དུ་རྟོག་པའོ། །དབྱེ་ན་མ་དག་པ་གཞན་དབང་འཁོར་བ་དང༌། དག་པ་གཞན་དབང་མྱ་ངན་ལས་འདས་པའོ། །མིང་གི་དོན་ནི། རང་གི་བག་ཆགས་ཀྱི་ས་བོན་ལས་སྐྱེས་ཤིང༌། སྐད་ཅིག་གཉིས་པར་མི་སྡོད་པ་སྔ་མའི་གཞན་དབང་དུ་འགྱུར་བའོ། །ཡོངས་སུ་གྲུབ་པའི་མཚན་ཉིད་ནི། གཞན་དབང་དེ་ཉིད་ལས། དོན་གྱི་རྣམ་པ་གཞན་མེད་པར་གྲུབ་པའོ། །དབྱེ་ན་གཉིས་ཏེ་འགྱུར་བ་མེད་པའི་ཡོངས་གྲུབ་སེམས་ཅན་གྱི་གནས་སྐབས་དང༌། ཕྱིན་ཅི་མ་ལོག་པའི་ཡོངས་གྲུབ། སངས་རྒྱས་ཀྱི་གནས་སྐབས་སོ། །མིང་གི་དོན་ནི། རང་གསལ་བ་དེ་ཉིད་ལས་གཞན་མེད་པར་ཡོངས་སུ་གྲུབ་པས་ན་ཡོངས་གྲུབ་བོ། ། གསུམ་པ་རྣམ་པར་རིག་པ་ལ་འཇུག་པའི་ཚུལ་ལ་བཞི་ལས། དང་པོ་གང་ ཟག་གང་འཇུག་ན། ཐེག་པ་ཆེན་པོའི་རིགས་ཅན་ཚོགས་བསགས་ཤིང་སྨོན་ལམ་ བཏབ་པ་གཅིག་འཇུག གཉིས་པ་རྒྱུ་གང་གིས་འཇུག་ན་གསུམ་སྟེ། དགེ་བའི་རྩ་བ་སྟོབས་བསྐྱེད་ནས་སེམས་ཅན་ཐམས་ཅད་ཀྱི་དོན་དུ་སངས་རྒྱས་བསྒྲུབ་སྙམ་པས

༑ འབྲས་བུ་ལ་མི་ཞུམ་པ་དང༌། ཕ་རོལ་ཏུ་ཕྱིན་པ་ཐམས་ཅད་ལ་འཇུག་ ( ¡¶ ཞ ¡· སྒྲུབ་ ) སྙམ་པས། བསྒྲུབ་པ་ལ་མི་ཞུམ་པ་དང༌། བདག་གང་ལ་ཆགས་པ་དང༌། ཞེན་པ་མི་བྱ་སྙམ་དུ་སྟོབས་ལ་མི་ཞུམ་པ་སྟེ་མི་ཞུམ་པ་གསུམ་དང༌། ཉན་ཐོས་དང་རང་སངས་རྒྱས་ཡིད་ལ་བྱེད་པ་སྤངས་པ། ཐེག་པ་ཆེན་པོ་ལ་སོམ་ཉི་སྤངས་པ། ཆོས་ལ་ཕྱོགས་འཛིན་མེད་ ( ¡¶ ཞ ¡· སྤངས་ ) པ། རྣམ་པར་རྟོག་པ་མངོན་ཞེན་སྤངས་ཏེ། སྤངས་པ་བཞི་དང༌། ཞི་གནས་དང་ལྷག་མཐོང་དང་ཟུང་འཇུག་ལ་གུས་པས་འཇུག་པ་ཡིན་ནོ། །གསུམ་པ་ཇི་ལྟར་འཇུག་ན། ཐོས་པས་མིང་ལ་འཇུག བསམ་པས་རྣམ་རིག་གི་དོན་ལ་འཇུག བསྒོམ་པས་རྣམ་རིག་ཏུ་ལྟ་བ་ལས་ཀྱང་བཟློག་ནས། ཡོངས་གྲུབ་རང་བཞིན་ལ་འཇུག་སྟེ། དེའི་ཚེ་འཕགས་པའི་སར་འཇུག་པ་ཡིན་ནོ། །དེའང་མདོ་སྡེ་རྒྱན་ལས། བྱང་ཆུབ་སེམས་དཔའ་བསོད་ནམས་ཡེ་ཤེས་ཀྱི། །མཐའ་ཡས་ཕ་རོལ་སོན་ ( ¡¶ ཞ ¡· ཚོགས་ ) རྣམས་ལེགས་བསགས་ནས། །ཆོས་ལ་སེམས་པ་ཤིན་ཏུ་རྣམ་ངེས་ཕྱིར། །དོན་གྱི་རྣམ་པར་བརྗོད་པའི་རྒྱུ་རྐྱེན་རྟོགས། །དེ་ཡིས་བརྗོད་པ་ཙམ་དུ་དོན་རིག་ནས། །དེར་སྣང་སེམས་ཙམ་ལ་ ( ¡¶ ཞ ¡· ལས་ ) ནི་ཡང་དག་གནས། །དེ་དག་ཆོས་དབྱིངས་གཉིས་ཀྱི་མཚན་ཉིད་དང༌། །བྲལ་བ་མངོན་སུམ་ཉིད་དུ་རྟོགས་པར་འགྱུར། །སེམས་ལས་གཞན་མེད་པར་ནི་བློས་རིག་ནས། །དེ་ནས་སེམས་ཀྱང་མེད་པ་ཉིད་དུ་རྟོགས། ། བློ་དང་ལྡན་པས་གཉིས་པོ་མེད་རིག་ནས། །དེ་མི་ལྡན་པའི་ཆོས་ཀྱི་དབྱིངས་ལ་གནས ༑ ༑ བློ་དང་ལྡན་པའི་མི་རྟོག་ཡེ་ཤེས་སྟོབས། །རྟག་ཏུ་ཀུན་ནས་མཉམ་པར་སོང་བ་ཡིས། །དེ་ལ་བརྟེན་པའི་ཉེས་ཚོགས་ཚང་ཚིང་དག །དུག་སྨིན་ཆེན་པོས་དུག་བཞིན་སེལ་བར་བྱེད། །ཐུབ་པས་གསུངས་པའི་དམ་ཆོས་ལེགས་བཞག་པ། །རྩ་བ་ཆོས་ཀྱི་དབྱིངས་ལ་བློ་གྲོས་བཞག །དྲན་རྒྱུ་རྟོག་པ་ཙམ་རིག་བསྟན་པ་དག །མྱུར་དུ་ཡོན་ཏན་རྒྱ་མཚོའི་ཕ་རོལ་འགྲོ། །ཞེས་གསུངས་པ་ལྟར་ཡིན་ནོ། །བཞི་པ་གནས་སྐབས་གང་དུ་འཇུག་པ་ནི། ལམ་ལྔའི་རིམ་པས་འཇུག་སྟེ

༑ ཚོགས་ལམ་དང་སྦྱོར་ལམ་དུ་མིང་ལ་འཇུག མཐོང་ལམ་དུ་དོན་ལ་འཇུག བསྒོམ་ལམ་དུ་ ( ¡¶ ཞ ¡· + དོན་ ) གོམས་པ་ལ་འཇུག མཐར་ཕྱིན་པའི་ལམ་དུ་དོན་མཐར་ཕྱིན་པ་ལ་འཇུག་གོ །བཞི་པ་བྱང་ཆུབ་སེམས་དཔའི་སྒྲུབ་བྱེད་ཕ་རོལ་ཏུ་ཕྱིན་པའི་སྤྱོད་པ་ལ་གསུམ་ལས། ཕ་རོལ་ཏུ་ཕྱིན་པ་དྲུག་ཏུ་གྲངས་ངེས་པ་ནི། དགེ་བའི་ ¡Ã ཕྱོགས་ ( ¡¶ ཞ ¡· ཆོས་ཐམས་ཅད་ ) ཀྱི་མི་མཐུན་པའི་ཕྱོགས་ ¡Ã ཐམས་ཅད་ ( ¡¶ ཞ ¡· - ཐམས་ཅད་ ) ནི། མདོ་སྡེ་རྒྱན་ལས། བཀྲེན་ལ་བརྩེ་དང་མ་རུངས་པ་ལ་བརྩེ ༑ ༑ ཀུན་འཁྲུགས་ལ་བརྩེ་བག་མེད་པ་ལ་བརྩེ། །ཡུལ་གྱི་གཞན་དབང་གྱུར་ལ་སྙིང་བརྩེ་དང༌། །ལོག་པར་མངོན་པར་ཞེན་ལ་སྙིང་བརྩེའོ། །ཞེས་གསུངས་པས ༑ དྲུག་ཏུ་གྲངས་ངེས་ལ། དེའི་གཉེན་པོ་ ( ¡¶ ཞ ¡· + ཡང་ ) ཕ་རོལ་ཏུ་ཕྱིན་པ་དྲུག་ཏུ་གྲངས་ངེས་སོ། །གཉིས་པ་གོ་རིམ་ངེས་པ་ནི། སྔ་མ་སྔ་མ་ལ་བརྟེན་ནས། ཕྱི་མ་ཕྱྀ་མ་འབྱུང་བ་དང༌། སྔ་མ་དམན་ལ་ཕྱི་མ་མཆོག་ཏུ་གྱུར་པ་དང༌། སྔ་མ་རགས་ལ་ཕྱི་མ་ཕྲ་བའི་གོ་རིམ་ཀྱིས་གནས་ཏེ། མདོ་སྡེ་རྒྱན་ལས། སྔ་མ་ལ་བརྟེན་ཕྱི་མ་སྐྱེ། །དམན་དང་མཆོག་ཏུ་གནས་ཕྱིར་དང༌། །རགས་པ་དང་ནི་ཕྲ་བའི་ཕྱིར། །དེ་དག་གོ་རིམ་ཡང་དག་འདོད། །ཅེས་གསུངས་པ་ལྟར་རོ། །གསུམ་པ་མིང་གི་དོན་ནི། མདོ་སྡེ་རྒྱན་ལས། དབུལ་བ་འདོར་བར་བྱེད་པ་དང༌། ། བསིལ་བ་ཐོབ་དང་ཁྲོ་བཟོད་དང༌། །མཆོག་སྦྱོར་བ་དང་ཡིད་འཛིན་དང༌། །དོན་དམ་ཤེས་པའི་ཕྱིར་བཤད་དོ། །ཞེས་གསུངས་པ་ལྟར་ཡིན། ལྔ་པ་དེའི་གནས་སྐབས་ཀྱི་འབྲས་བུ་བྱང་ཆུབ་སེམས་དཔའི་ས་བཅུར་དབྱེ་བ་ནི། སྦྱིན་པས་ས་དང་པོ་རབ་ཏུ་དགའ་བ་ནས། ཤེས་རབ་ཀྱིས་ས་དྲུག་པ་མངོན་དུ་གྱུར་པའི་བར་དང་ ༑ ཐབས་ཀྱིས་བདུན་པ་རིང་དུ་སོང་བ། སྨོན་ལམ་གྱིས་བརྒྱད་པ་མི་གཡོ་བ། སྟོབས་ཀྱིས་དགུ་པ་ལེགས་པའི་བློ་གྲོས། ཡེ་ཤེས་ཀྱིས་བཅུ་པ་ཆོས་ཀྱི་སྤྲིན་རྣམས་འགྲུབ་སྟེ། མདོ་སྡེ་རྒྱན་ལས། འདི་ཡི་མཐར་ཐུག་ས་ཡིན་ཏེ། །སོ་སོ་རང་གི་དེ་སྦྱོར་བས།

།ཞེས་གསུངས་པ་ལྟར་ཡིན། དྲུག་པ་ལམ་མཐར་ཕྱིན་པར་བྱེད་པའི་ཐབས། ལྷག་པའི་ཚུལ་ཁྲིམས་ཀྱི་བསླབ་པ་ལ་གསུམ་ལས། ངོ་བོ་ནི་སྤང་བྱ་མི་མཐུན་པའི་ཕྱོགས་ལས་ལྡོག་པའི་གཉེན་པོ་སེམས་པ་རྒྱུན་ཆགས་པ་ཅན་ནོ། ། གཉིས་པ་དབྱེ་ན་སྡོམ་པ་དང༌། དགེ་བའི་ཆོས་སྡུད་པ་དང༌། སེམས་ཅན་དོན་བྱེད་ཀྱི་ཚུལ་ཁྲིམས་ ( ¡¶ ཞ ¡· + ཏེ་ ) གསུམ་མོ། །གསུམ་པ་སོ་སོའི་དོན་ནི། སྡིག་པ་འགོག་ ¡Ã པ་ནི་སྡོམ་པ་སྟེ ( ¡¶ ཞ ¡· པས་ན་ཚུལ་ཁྲིམས་ཏེ ) ། མི་དགེ་བ་བཅུ་དང༌། ཉོན་མོངས་པ་གསུམ་དང༌། འཁོར་བ་དང་མྱ་ངན་ལས་འདས་པའི་མཐར་ལྟུང་བ་ལས་ལྡོག་པ་སྟེ། སྐྱེས་བུས་ལམ་བགྲོད་པ་ལ་རྐང་པ་ཡ་བ་དང་འདྲའོ། །བདུན་པ་ལྷག་པའི་ཏིང་ངེ་འཛིན་གྱི་བསླབ་པ་ལ་གསུམ་ལས། ངོ་བོ་ནི་དམིགས་པ་ལ་སེམས་རྩེ་གཅིག་ཏུ་ཡིད་ ( ¡¶ ཞ ¡· - ཡིད་ ) འཛིན་པའོ། །གཉིས་པ་དབྱེ་ན། འཇིག་རྟེན་དང་འཇིག་རྟེན་ལས་འདས་པའི་ཏིང་ངེ་འཛིན་གཉིས་སམ། དམིགས་པ་དང་བཅས་པ་དང་དམིགས་པ་མེད་པ་གཉིས་སམ། སྤོང་བ་དང་བསྒྲུབ་པའི་ཏིང་ངེ་འཛིན་གཉིས་སུ་འགྱུར་བ་ཡིན། གསུམ་པ་སོ་སོའི་རང་བཞིན་ནི། གཟུགས་ཁམས་ ( ¡¶ ཞ ¡· + པས་ ) བསམ་གཏན་བཞི་དང༌། གཟུགས་མེད་སྐྱེ་མཆེད་བཞི་ལ་སོགས་པ་འཇིག་རྟེན་པ་དང༌། འགོག་པའི་སྙོམས་འཇུག་ལ་སོགས་པ་འཇིག་རྟེན་ལས་འདས་པ་དང༌། དམིགས་པའི་ཡུལ་ལ་སོགས་པ་ལ་སེམས་གཏད་པ་དམིགས་པ་དང་ ( ¡¶ ཞ ¡· + བཅས་པ་དང་ ) ། བསྲུང་བྱ་དང་སྒོམ་བྱེད་ལས་གྲོལ་བ་ལ་མཉམ་པར་འཇོག་པ་དམིགས་པ་མེད་པ་ ¡Ã སྟེ་གཉིས་ ( ¡¶ ཞ ¡· - སྟེ་གཉིས་ ) དང༌། འདོད་ཆགས་ཀྱི་གཉེན་པོར་མི་སྡུག་པ་ལ་སོགས་པ་སྤོང་བའི་ཏིང་ངེ་འཛིན་དང༌། མངོན་པར་ཤེས་པ་དང༌། རྫུ་འཕྲུལ་མངོན་དུ་འགྲོ་བ་ལ་སོགས་པ་བསྒྲུབ་པའི་ཏིང་ངེ་འཛིན་རྣམས་ནི་ཏིང་ངེ་འཛིན་ཏེ། སྐྱེས་བུ་ལམ་བགྲོད་པ་ལ་རྐང་པ་ཡ་བ་དང་འདྲའོ། །བརྒྱད་པ་ལྷག་པར་ཤེས་རབ་ཀྱི་བསླབ་པ་ལ་གསུམ ( ¡¶ ཞ ¡· གཉིས ) ། ངོ་བོ་ནི། ཆོས་རབ་ཏུ་རྣམ་པར་འབྱེད་པའི་བློ་གཏི་མུག་གི་གཉེན་པོར་འགྱུར་རོ།།

གཉིས་པ་དབྱེ་ན། ཀུན་རྫོབ་ཤེས་པ་དང༌། དོན་དམ་པ་ཤེས་པ་གཉིས། གཉིས་ ( ¡¶ ཞ ¡· གསུམ་ ) པ་སོ་སོའི་རང་བཞིན་ཕུང་པོ་དང་ཁམས་དང༌། སྐྱེ་མཆེད་དང༌། རྟེན་ཅིང་འབྲེལ་བར་འབྱུང་བ་ཇི་ལྟར་ཤེས་པས་ཀུན་རྫོབ་ཤེས་པ་དང༌། དེ་དག་གི་རང་བཞིན་དཔྱད་ན་རང་གིའང་ངོ་བོར་མ་གྲུབ་པས་ཤེས་བྱ་དང་ཤེས་བྱེད་ལས་རྣམ་པར་གྲོལ་བ་དོན་དམ་པ་ཤེས་པ་སྟེ། ཤེས་རབ་གཉིས་ནི་སྐྱེས་བུ་ལམ་བགྲོད་པ་ལ་མིག་དང་འདྲ་བ་ཡིན་ནོ། །དགུ་པ་འབྲས་བུའི་སྤངས་པ་ཕུན་སུམ་ཚོགས་པ་ལ་གཉིས། ཉོན་མོངས་པའི་སྒྲིབ་པ་བག་ཆགས་དང་བཅས་པ་སྤངས་པ་དང༌། ཤེས་བྱའི་སྒྲིབ་པ་སླར་མི་ལྡོག་པར་སྤངས་པ་སྟེ། དེ་ནི་སྤངས་པ་ཕུན་སུམ་ཚོགས་པའོ། །བཅུ་པ་ཡེ་ཤེས་ཕུན་སུམ་ཚོགས་པ་ལ་གཉིས་ལས། རྟེན་སྐུ་གསུམ་ནི། ངོ་བོ་ཉིད་ཀྱི་སྐུ། ལོངས་སྤྱོད་རྫོགས་པའི་སྐུ། སྤྲུལ་པའི་སྐུ་དང་གསུམ་ཡིན་ནོ། །གཉིས་པ་བརྟེན་པ་ཡན་ལག་ལ་ལྔ་ལས། གནས་གྱུར་པ་ནི། འཁོར་བའི་ཆོས་མཐའ་ཡས་ ¡Ã པ་གནས་གྱུར་པས ( ¡¶ ཞ ¡· ལམ་གྱི་བསྒྱུར་བས ) ། སངས་རྒྱས་ཀྱི་ཡོན་ཏན་མཐའ་ཡས་པར་གྱུར་པ་བརྙེས་པ་ཡིན། གཉིས་པ་དཀར་པོའི་ཆོས་ཀྱི་གཞི་ཡིན་པ་ནི། ཕ་རོལ་ཏུ་ཕྱིན་པ་དྲུག་མཐར་ཕྱིན་པས། རང་དང་གཞན་གྱི་ཡོན་ཏན་ཐམས་ཅད་ཀྱི་འབྱུང་གནས་སུ་གྱུར་པ་སྟེ། མདོ་སྡེ་རྒྱན་ལས། སྟོབས་སོགས་སངས་རྒྱས་ཆོས་རྣམས་ལ། །དེ་ནི་རིན་ཆེན་འབྱུང་གནས་བཞིན། །དགེ་བའི་ལོ་ཏོག་རྒྱུ་མཚན་ཕྱིར། །སྤྲིན་ཆེན་དང་ཡང་འདྲ་བར་འདོད ༑ ༑ ཅེས་གསུངས། གསུམ་པ་གཉིས་སུ་མེད་པ་ནི། སྟོང་པ་དང་སྙིང་རྗེ་ཟུང་དུ་ཆུད་པ་དང༌། དབྱིངས་དང་ཡེ་ཤེས་རོ་གཅིག་པ་བརྙེས་པས་ན་རོ་གཅིག་པ་ཡིན། བཞི་པ་རྟག་པའི་དོན་ནི། རྟེན་ཆོས་ཀྱི་དབྱིངས་ལས་མ་གཡོས་པ་དང༌། ཐུགས་རྗེ་ཆེན་པོ་རྒྱུན་མི་འཆད་པ་དང༌། སེམས་ཅན་མི་ཟད་པས་མཛད་པ་རྒྱུན་མི་འཆད་པས་རྟག་པ་ཡིན་ཏེ། མདོ་སྡེ་རྒྱན་ལས། དེ་དག་གི་རྟེན་དགོངས་པ་དང་ ༑ ༑ ཕྲིན་ལས་དག་གིས་མཉམ་པ་ཉིད།

།རང་བཞིན་དང་ནི་རྒྱུན་མི་འཆད། ། རྒྱུན་གྱིས་དེ་དག་རྟག་པ་ཡིན། །ཞེས་གསུངས། ལྔ་པ་བསམ་གྱིས་མི་ཁྱབ་པ་ནི། དེ་བཞིན་གཤེགས་པས་བསམ་གྱིས་མི་ཁྱབ་པའི་གནས་བརྙེས་པས། སངས་རྒྱས་ལས་གཞན་པ་གང་གིས་ཀྱང་དེ་བཞིན་གཤེགས་པའི་ཡོན་ཏན་གྱི་ཆ་དཔག་པར་མི་ནུས་ན། ཡོངས་སུ་རྫོགས་པ་ལྟ་ཅི་སྨོས། དེའང་སློབ་དཔོན་མ་ཏི་ཙི་ཏྲས། ཇི་ལྟར་ཁྱོད་ནི་ཉིད་ཀྱིས་མཁྱེན། །ཇི་ལྟར་ཁྱོད་ནི་ཁྱོད་འདྲས་མཁྱེན། །ཇི་ལྟར་ཁྱོད་གཞན་མི་འཚལ་བ། །དེ་འདྲ་ཁྱོད་ལ་ཕྱག་འཚལ་ལོ། །ཞེས་གསུངས་པ་ལྟར་རོ། །དེ་དག་གིས་སེམས་ཙམ་པའི་ཚུལ་ལ་ཇི་ལྟར་བསླབ་པ་བསྟན་ ¡Ã ཟིན་ཏོ ( ¡¶ ཞ ¡· - ཟིན་ཏོ ) །། །།བཞི་པ་དབུ་མ་པའི་ལྟ་བ་ལ་ཇི་ལྟར་བསླབ་པའི་ཚུལ་ལ་གཉིས་ལས། སེམས་ཙམ་པའི་ལོག་པར་རྟོག་པ་དགག་པ་དང༌། དབུ་མ་པ་རང་གི་ལུགས་བརྗོད་པའོ། །དང་པོ་སེམས་ཙམ་པའི་འདོད་པ་དགག་པ་ནི། སེམས་ཙམ་པས་གཟུང་བ་དང་འཛིན་པའི་དངོས་པོ་འདི་རྣམས་ཀུན་བརྟགས་པ་ཡིན་པས་འཁྲུལ་པ་ལ་སྣང་བས་རྨི་ལམ་དང་སྒྱུ་མ་ལྟ་བུ་ཡིན་ཀྱང༌། དེ་དག་གཞན་དབང་སེམས་སྐད་ཅིག་མ་ཡིན་ལ། དེའི་རང་བཞིན་ཡོངས་སུ་གྲུབ་པ་གཟུང་འཛིན་གྱི་དྲི་མ་དང་བྲལ་ཞིང་རང་རིག་རང་གསལ་ཆ་མེད་ཀྱི་དངོས་པོར་བདེན་ལ། དེ་ཉིད་དབུ་ ¡Ã མ་ ( ¡¶ ཞ ¡· མའི་ལམ་ ) ཡིན་ཏེ། དབུས་མཐའ་ལས། ཡོད་པ་མེད་པས་ཡོད་ ¡Ã པས་ན ( ¡¶ ཞ ¡· མེད་པས ) ། །འདི་ནི་དབུ་མའི་ལམ་ཡིན་ནོ། །ཞེས་གསུངས་པ་ལྟར་འདོད་དོ། །འདི་མི་འཐད་དེ། རིག་པ་ཆ་མེད་ཀྱི་དངོས་པོ་ནི། རྒྱུ་རྐྱེན་ལ་ལྟོས་སམ་མ་ལྟོས། མ་ལྟོས་ན་མེད་པའམ། རྟག་པར་འགྱུར་ལ། འདོད་ན་འཁོར་འདས་ཀྱི་རྟེན་དུ་ཡོད་པ་དང༌། དགྲ་བཅོམ་ཐོབ་ནས་རྒྱུན་འཆད་པ་དང༌། སངས་རྒྱས་ལ་གནས་གྱུར་པར་འདོད་པ་དང་འགལ་ལོ། །རྒྱུ་རྐྱེན་ཡོད་ན་བདེན་པར་མ་གྲུབ་པར་འགྱུར་ཏེ། སློབ་དཔོན་ཀླུ་སྒྲུབ་ཀྱིས། རྒྱུ་དང་རྐྱེན་ལས་བྱུང་བ་ཡིན ( ¡¶ ཞ ¡· ཡི ) ། །རང་བཞིན་བྱས་པ་ཅན་དུ་འགྱུར། །ངོ་བོ་ཉིད་ནི་བཅོས་མིན་དང༌།

། གཞན་ལ་གནོད་ ( ¡¶ ཞ ¡· - གནོད་ ) ལྟོས་ ( ¡¶ ཞ ¡· + པ ) མེད་པའི་ཕྱིར། །ཞེས་གསུངས། བདག་ལས་སྐྱེ་བ་དང༌། གཞན་ལས་སྐྱེ་བ་དང༌། གཉིས་ཀ་ལས་སྐྱེ་བ་དང༌། གཉིས་ཀ་མ་ཡིན་པ་ལས་སྐྱེ་བ་བརྟགས་ན། སྐྱེ་བ་མི་འགྲུབ་ལ། སྐྱེ་བ་མེད་པ་ལ་ཡོད་པ་ག་ལ་རིགས། དབུ་མ་རྩ་བ་ལས། བདག་ལས་མ་ཡིན་གཞན་ལས་མིན།། གཉིས་ལས་མ་ཡིན་རྒྱུ་མེད་མིན། །དངོས་པོ་གང་དག་གང་ན་ཡང༌། །སྐྱེ་བ་ནམ་ཡང་ཡོད་མ་ཡིན། །ཞེས་གསུངས། བཅོམ་ལྡན་འདས་ཉིད་ཀྱིས། མ་དྲོས་པས་ཞུས་པའི་མདོ་ལས། གང་དག་རྐྱེན་ལས་སྐྱེས་པ་དེ་མ་སྐྱེས། །དེ་ལ་སྐྱེ་བའི་རང་བཞིན་ཡོད་མ་ཡིན། །རྐྱེན་ལ་རག་ལས་གང་དེ་སྟོང་པ་ཉིད། །གང་གིས་སྟོང་ཉིད་ཤེས་དེ་བག་ཡོད་ཡིན། །ཞེས་གསུངས། གཉིས་པར་དབུ་མ་རང་གི་ལུགས་ལ། ཆོས་ཐམས་ཅད་བདེན་པ་གཉིས་སུ་བསྡུས་ནས་སྟོན་ཏེ། སློབ་དཔོན་ཀླུ་སྒྲུབ་ཀྱིས ༑ སངས་རྒྱས་རྣམས་ཀྱིས་ཆོས་བསྟན་པ། །བདེན་པ་གཉིས་ལ་ཡང་དག་བརྟེན ༑ ༑ འཇིག་རྟེན་ཀུན་རྫོབ་བདེན་པ་དང༌། །དམ་པའི་དོན་གྱི་བདེན་པའོ། ། ཞེས་གསུངས། དེ་ལ་དོན་དམ་པའི་བདེན་པ་ནི། སྤྲོས་པ་ཐམས་ཅད་ལས་རྣམ་པར་གྲོལ་བ། བློའི་ཡུལ་ལས་འདས་པའི་ཕྱིར། དབུ་མ་པ་ཕལ་ཆེར་འདྲ་ལ། རྟག་པ་དང་ཆད་པ་དང་འཇུག་པའི་གཞིར་གྱུར་པ། ཀུན་རྫོབ་ཀྱི་བདེན་པ་ལ་ ( ¡¶ ཞ ¡· + འདོད་ ) ཚུལ་མི་འདྲ་བ་ལྔ་ཡོད། དེ་ལ་དང་པོ་བྱེ་བྲག་ཏུ་སྨྲ་བ་དང་ཚུལ་མཚུངས་པ་ནི། ཀུན་རྫོབ་ཀྱི་རྣམ་གཞག་ཤེས་བྱའི་གཞི་ལྔ་བྱེ་བྲག་ཏུ་སྨྲ་བས་ཇི་ལྟར་འདོད་པ་ཁས་ལེན་ལ། ཀུན་རྫོབ་ཏུ་དེ་ལྟར་སྣང་ཡང༌། རིག་པས་བརྟགས་ན ༑ དེ་དག་སོ་སོའི་རང་བཞིན་དུ་བདེན་པར་མ་གྲུབ་བོ་ཞེས་སྨྲའོ། །གཉིས་པ་མདོ་སྡེ་སྤྱོད་པ་བ་ནི། ཀུན་རྫོབ་ཀྱི་རྣམ་གཞག་ཤེས་བྱའི་གཞི་གསུམ་མདོ་སྡེ་པ་དང་འདྲ་བར་འདོད་ལ། རིག་པས་བརྟགས་ན། གཞི་གསུམ་པོ་ཉིད་ཀྱང་བདེན་པར་མ་གྲུབ་བོ་ཞེས་ཟེར་རོ། ། ¡Ã གསུམ་པ་རྣལ་འབྱོར་སྤྱོད་པ་བ་ནི། ཀུན་རྫོབ་བག་ཆགས་ལས་བྱུང་བའི་ཕྱིར་སེམས་ཙམ་པ་དང་འདྲ་ལ།

བག་ཆགས་ཀྱི་གཞི་རྣམ་རིག་ཉིད་ཀྱང༌། རིག་པས་དཔྱད་ན་བདེན་པར་མ་གྲུབ་བོ་ཞེས་ཟེར་རོ། ། ( ¡¶ ཞ ¡· - གསུམ་པ་་་་་་་ཟེར་རོ།། ) བཞི་པ་སྒྱུ་མ་པ་ནི། ཀུན་རྫོབ་ཀྱི་སྣང་བ་ཉིད་སྒྱུ་མའི་རྣམ་པར་སྣང་བ་ལྟར། རྣམ་པ་སྣ་ཚོགས་སུ་སྣང་ཡང༌། སྒྱུ་མས་བསླད་པའི་དབང་ཤེས་ལ་སྣང་བ་ལྟར། མ་རིག་པས་བསླད་པའི་འཁྲུལ་ཤེས་ལ་སྣང་ངོ་ཞེས་ཟེར་རོ། །ལྔ་པ་འཇིག་རྟེན་གྲགས་སྡེ་པ་ནི། ཀུན་རྫོབ་རྟེན་ཅིང་འབྲེལ་བར་འབྱུང་བ་ཇི་ལྟར་སྣང་བ་དང༌། འཇིག་རྟེན་ན་ཇི་ལྟར་གྲགས་པ་ཙམ་དུ་ཟད་ལ། རིག་ ¡Ã པའི་རྣམ་པར་ ( ¡¶ ཞ ¡· པས་ ) བརྟག་ཅིང་དཔྱད་དུ་མེད་དེ། དཔྱད་པའི་གཞི་མ་གྲུབ་བོ་ཞེས་འདོད་དོ། །དེ་ལྟར་ན་ཤེས་བྱ་ཐམས་ཅད་བདེན་གཉིས་ཟུང་འཇུག་ཏུ་གནས་པས། གཞི་དབུ་མ། སྟོང་ཉིད་སྙིང་རྗེའི་སྙིང་པོ་ཅན་ལ་སློབ་པ་ལམ་དབུ་མ། སྐུ་གཉིས་ཟུང་དུ་ཆུད་པས་འཁོར་འདས་ལ་མི་གནས་པ། འབྲས་བུ་དབུ་མ་སྟེ། རྒྱུ། ལམ། འབྲས་བུའི་ཆོས་ཐམས་ཅད་མཐའ་གཉིས་དང་བྲལ་བའི་ཕྱིར་དབུ་མའོ་ཞེས་བྱ་བ་འདི་ནི། དབུ་མའི་ལམ་ལ་ཇི་ལྟར་སློབ་པའི་ཚུལ་ཡིན་ནོ།། །།གཉིས་པ་ཐུན་མོང་མ་ཡིན་པའི་ཐེག་པ་ལ་རིམ་གྱིས་འཇུག་པ་ནི། སྔགས་ཀྱི་རིམ་པ་ཀུན་ཤེས་ནས། །དེ་རྗེས་ཀྱེ་ཡི་རྡོ་རྗེ་བརྩམ ( ¡¶ ཞ ¡· བསྟན ) ། ། ཞེས་པའི་དོན་སྟོན་པ་ལ། སྔགས་ཀྱི་རིམ་པ་ལ་ནི། རྡོ་རྗེ་གུར་ལས། དམན་པ་རྣམས་ལ་བྱ་བའི་རྒྱུད། །བྱ་མིན་རྣལ་འབྱོར་དེ་ལྟག་ལ། །སེམས་ཅན་མཆོག་ལ་རྣལ་འབྱོར་མཆོག །རྣལ་འབྱོར་བླ་མེད་དེ་ལྟག་ལ། །ཞེས་གསུངས་པས། བྱ་བ་དང་སྤྱོད་པ་དང་རྣལ་འབྱོར་དང་རྣལ་འབྱོར་བླ་ན་མེད་པའི་རྒྱུད་སྡེ་བཞི་ལ་རིམ་གྱིས་སློབ་བོ། །དེ་ལ་ཐོག་མར་བྱ་བའི་རྒྱུད་ཀྱི་དབང་ནི། ཆུ་དང་ཅོད་པན་གྱི་དབང་ངོ༌། །གྲོལ་བར་བྱེད་པ་ལམ་ལ་གཉིས་ཀྱི་ ( ¡¶ ཞ ¡· + དང་པོ་ ) ཐུན་མོང་གི་དངོས་གྲུབ་ ( ¡¶ ཞ ¡· + སྒྲུབ་པ་ ) ནི། ཞི་བ་ལ་སོགས་པ་ཆོ་ག་ཞིབ་མོ་སྟོན་པ་ནི། རིག་པ་མཆོག་དང་དོན་ཡོད་ཞགས་པ་ལ་སོགས་པ་ལ་སློབ།

མཆོག་སྒྲུབ་པ་ནི་རས་བྲིས་དང༌། མཆོད་རྟེན་ལ་བརྟེན་ནས་སྔགས་དང༌། ཏིང་ངེ་འཛིན་དང་དཀའ་ཐུབ་ཀྱི་སྒོ་ནས་ལམ་བསྒྲུབ་པ་སྟེ། བསམ་གཏན་ཕྱི་མ་དང་ལེགས་པར་གྲུབ་པ་ལ་སོགས་པ་ནས་གསུངས ( ¡¶ ཞ ¡· འབྱུང་ ) ། གཉིས་པ་སྤྱོད་པའི་རྒྱུད་ཀྱི་དབང་ནི། ཆུ། ཅོད་པན། རྡོ་རྗེ། དྲིལ་བུ། མིང་སྟེ་ལྔའོ། །གྲོལ་བར་བྱེད་པ་ལམ་ལ་གཉིས་ལས། འཇིག་རྟེན་པའི་དངོས་གྲུབ་ ( ¡¶ ཞ ¡· + སྒྲུབ་པ་ ) ནི། བཟླས་བརྗོད་དང་སྦྱིན་སྲེག་ལ་སོགས་པ་ལ་བརྟེན་ནས་འཇིག་རྟེན་པའི་དངོས་གྲུབ་འགྲུབ་པ་སྟེ། འཇམ་དཔལ་རྩ་བའི་རྟོག་པ་ལ་སོགས་པ་ལས་གསུངས། འཇིག་རྟེན་ལས་འདས་པའི་དངོས་གྲུབ་སྒྲུབ་པ་ནི། བདག་བསྐྱེད་དང༌། མདུན་བསྐྱེད་དང་གཉིས་ཀ་ལ་བརྟེན་ཞིང་བདེ་བ་དང་རྣལ་འབྱོར་ཆ་མཉམ་པར་སྤྱད་པས་ ( ¡¶ ཞ ¡· + འཇིག་རྟེན་ ) འདས་པའི་དངོས་གྲུབ་སྒྲུབ་པ་སྟེ། རྣམ་པར་སྣང་མཛད་མངོན་པར་བྱང་ཆུབ་ ¡Ã པ་ ( ¡¶ ཞ ¡· པའི་རྒྱུད་ ) ལ་སོགས་པ་ནས་གསུངས། གསུམ་པ་རྣལ་འབྱོར་གྱི་རྒྱུད་ཀྱི་དབང་

¡Ã ནི ( ¡¶ ཞ ¡· དུ་བྱས་ན་སྨིན་པར་བྱེད་པའི་དབང་དུ་ནི ) ། ཆུ། ཅོད་པན། རྡོ་རྗེ། དྲིལ་བུ། མིང་ ༑ རྡོ་རྗེ་སློབ་དཔོན་གྱི་དབང་དང་དྲུག་གོ །གྲོལ་བར་བྱེད་པ་ལམ་ལ་གཉིས་ལས ༑ གང་ཟག་སློབ་མའི་རིགས་ཅན་ནི། སློབ་མའིདབང་ཙམ་བསྐུར་ནས་ལྷ་རེ་རེའི་རྣལ་འབྱོར་ལ་བསླབས་པས་དེ་དང་འབྲེལ་པའི་ལམ་བསྒྲུབས་ལ། སློབ་དཔོན་གྱི་རིགས་ཅན་ལ་ནི། སློབ་དཔོན་གྱི་དབང་ཡང་བསྐུར་ནས་དེའི་དམ་ཚིག་ལ་སློབ་ཏུ་བཅུག་ལ། དེ་ཁོ་ན་ཉིད་བཅུ་དང༌། དངོས་གྲུབ་ཀྱི་ཡེ་ཤེས་དང༌། ཕྱག་རྒྱའི་ཡེ་ཤེས་མཆོག་གི་དངོས་གྲུབ་ ( ¡¶ ཞ ¡· + འགྲུབ་ ) སྟེ། འདི་དག་དེ་ཉིད་བསྡུས་པ་དང་ ༑ རྡོ་རྗེ་རྩེ་མོ་ལ་སོགས་པ་ནས་གསུངས་སོ། །བཞི་པ་རྣལ་འབྱོར་བླ་ན་མེད་པ་ལ། དབང་བུམ་དབང་ལ་སོགས་པ་བཞི། ལམ་བསྐྱེད་རིམ་དང་རྫོགས་རིམ་གཉིས་ལ་སློབ་པ་སྟེ། དེའང་ཐོག་མར་གསང་བ་འདུས་པ་ལ་སོགས་པ་ ¡Ã རྣལ་འབྱོར་བླ་མེད་ཀྱི་ ( ¡¶ ཞ ¡· - རྣལ་འབྱོར་བླ་མེད་ཀྱི་ ) ཕ་རྒྱུད་ལ་སློབ། དེ་ནས་བདེ་མཆོག་ལ་སོགས་པ་རྣལ་འབྱོར་མའི་རྒྱུད་ལ་སློབ། དེ་ལྟར་སྔགས་ཀྱི་རིམ་པ་ཀུན་ཤེས་པ་དང༌། ཀྱེའི་རྡོ་རྗེའི་སྣོད་དུ་འགྱུར་བས་དེ་རྗེས་ཀྱེའི་རྡོ་རྗེ་བརྩམ་ཞེས་གསུངས། དེ་དག་གི་ཕན་ཡོན་ནི། སློབ་མས་གུས་པར་བླངས་ནས་ནི། །འགྲུབ་འགྱུར་འདི་ལ་ཐེ་ཚོམ་མེད། །ཅེས་གསུངས། ལེའུ་བཅུ་ ( ¡¶ ཞ ¡· + གཅིག་ ) པར། བུད་མེད་དང་ནི་སྐྱེས་པ་ཡི། །གང་གི་སྲིན་ལག་རྩ་བ་ལ། །ཞེས་བྱ་བའི་སྐབས་སུ། མངོན་པར་རྟོགས་པ་རྒྱུའི་རྒྱུད་དང་འབྲེལ་པས། རྒྱུའི་རྒྱུད་ལ་གཉིས་ཡོད་པའི་དང་པོ་མཚན་ཉིད་ཆོས་གང་ཞིག་རྐྱེན་ལམ་དང་ཕྲད་ན། འབྲས་བུ་སངས་རྒྱས་འབྱུང་དུ་རུང་བ་རྒྱུན་ཆགས་པ་ཅན་ནོ། །གཉིས་པ་དེའི་རང་བཞིན་ངེས་པར་བྱ་བ་ནི། སློབ་དཔོན་གརྦྷ་རི་པས་ ¡Ã རྒྱུད་ལ་འཇུག་པ་ལས། ( ¡¶ ཞ ¡· - རྒྱུད་ལ་འཇུག་པ་ལས། ) རྒྱུ་རིགས་སྤང་བྱ་རྐྱེན་ལ་ལྟོས། །གང་ཟག་རྣམ་པ་བཞིར་ནི་འདོད། །ཅེས་གསུངས་པའི་དོན་ལ། རྒྱུ་ལ་ལྟོས་པ།

¡Ã རིགས་ལ་ལྟོས་པ། ( ¡¶ ཞ ¡· - རིགས་ལ་ལྟོས་པ། ) སྤང་བྱ་ལ་ལྟོས་པ། རྐྱེན་ལ་ལྟོས་པ་བཞི་ཡོད་པ་ལས། དང་པོ་རྒྱུ་ལ་ལྟོས་པ་ལ་ ¡Ã བཞི་ལས ( ¡¶ ཞ ¡· བཞིའི་དང་པོ ) ། སེམས་ཅན་རྣམས་སངས་རྒྱས་ཀྱི་སྙིང་པོ་ཅན་ཡིན་པ་ནི། སེམས་ཅན་ ¡Ã ཐམས་ཅད་ ( ¡¶ ཞ ¡· - ཐམས་ཅད་ ) ཀྱི་སེམས་ཀྱི་རང་བཞིན་གདོད་མ་ནས་རྣམ་པར་དག་ལ། དྲི་མ་གློ་བུར་བ་ཡིན་པའི་ཕྱིར་སྦྱང་དུ་རུང་བས། ཀྱེའི་རྡོ་རྗེ་ལས། སེམས་ཅན་རྣམས་ནི་སངས་རྒྱས་ཉིད། །འོན་ཀྱང་གློ་བུར་དྲི་མས་བསྒྲིབས ༑ ༑ དེ་ཉིད་བསལ་ན་སངས་རྒྱས་ཉིད། །ཅེས་གསུངས་ལ། སེམས་ཀྱི་རང་བཞིན་སྤྲོས་བྲལ་དེ་ཉིད་ལ། དེ་བཞིན་གཤེགས་པའི་སྙིང་པོ་ཞེས་བྱ་སྟེ། མདོ་སྡེ་རྒྱན་ལས། དེ་བཞིན་ཉིད་འདི་ཐམས་ཅད་ལ། ཁྱད་པར་མེད་ཀྱང་དག་གྱུར་པས། །དེ་བཞིན་གཤེགས་ཉིད་དེ་ཡི་ཕྱིར། །འགྲོ་ཀུན་དེ་ཡི་སྙིང་པོ་ཅན། ། ཞེས་གསུངས། གཉིས་པ་རྒྱུ་གང་གིས་གང་དུ་འཁོར་བ་ནི། སེམས་རིག་པ་ཉིད་ཐོག་མ་མེད་པ་ནས་ལྷན་ཅིག་སྐྱེས་པའི་དྲི་མས་བསྒྲིབས་པས། ཡུལ་ཇི་ལྟ་བ་བཞིན་མི་ཤེས་པ་མ་རིག་པ་ཡིན་ལ། དེའི་དབང་གིས་འགྲོ་བ་རིགས་དྲུག་ཏུ་འཁོར་ཏེ། བྱིས་པ་མི་ཤེས་པས་བསྒྲིབས་པ་ནས། །འཁོར་བར་འགྱུར་གྱི་བར་གསུངས ༑ གསུམ་པ་རྐྱེན་གང་གིས་ཇི་སྲིད་དུ་འཁོར་བ་ནི། གཟུགས་ལ་སོགས་པའི་ཡུལ་རྣམས་ཀྱིས ་ཆགས་ སྡང་སྐྱེ་བའི་རྐྱེན་བྱས་ནས། ལས ་འདུས་ བྱས་ ( ¡¶ ཞ ¡· + པས་ ) ལམ་དང་མ་ཕྲད་ན་མཐའ་མེད་པར་འཁོར་ཏེ། ཀྱེའི་རྡོ་རྗེ་ལས། ཀྱེ་བཅོམ་ལྡན་འདས་རྣམ་པར་མ་དག་པ་གང་ལགས་པ་ནས། ཡིད་ཀྱི་བདེ་སོགས་ཐོབ་པ་ ¡Ã ཡིན་ནམ་ ( ¡¶ ཞ ¡· ནའི་ ) བར་གསུངས་ཤིང་རིན་པོ་ཆེའི་ཕྲེང་བ་ལས་ཀྱང་ ༑ ཇི་སྲིད་ཕུང་པོར་འཛིན་ཡོད་པ། །དེ་སྲིད་དེ་ལ་ངར་འཛིན་ཡོད། །ང་རུ་འཛིན་ལས་ཡང་ ( ¡¶ ཞ ¡· ཀྱང་ ) ལས་ཏེ། །ལས་ལས་ཀྱང་ནས་སྐྱེ་བར་བྱུང༌། །ཞེས་གསུངས་པ་ལྟར་རོ། །བཞི་པ་སེམས་སྦྱངས་ནས་གྲོལ་བའི་ཚུལ་ནི། སེམས་ཀྱི་གློ་བུར་གྱི་དྲི་མ་སྦྱོང་བའི་རྐྱེན་ལམ་རྣམས་

( ¡¶ ཞ ¡· - རྣམས་ ) བསྒོམས་པས་དྲི་མ་ཐམས་ཅད་དག་ནས་དབྱིངས་དང་ཡེ་ཤེས་རོ་གཅིག་པར་གྱུར་པ་ནི། རྣམ་པར་གྲོལ་བ་མཐར་ཐུག་པ་སྟེ། རྡོ་རྗེ་གུར་ལས། ནམ་མཁའ་ལྟ་བུར་དྲི་མ་མེད། །ངན་པར་བརྟགས་ ( ¡¶ ཞ ¡· བཏགས་ ) པའི་རྣམ་རྟོག་གིས། །རིན་ཆེན་སེམས་ནི་དྲི་ཅན་བྱས ༑ ༑ སེམས་དག་པས་ནི་ ¡Ã དག་པར་ ( ¡¶ ཞ ¡· གྲོལ་བར་ ) འགྱུར། །ཞེས་གསུངས། གཉིས་པ་རིགས་ལ་ལྟོས་པ་ནི། སེམས་ཅན་རྣམས་ཀྱི་སེམས་ཀྱི་ཆོས་ཉིད་ལ་ཁྱད་པར་མེད་ཀྱང༌། ཆོས་ཅན་གྱི་ཁྱད་པར་གྱིས་རིགས་སོ་སོ་དང་འབྲེལ་པ་འབྱུང་ ( ¡¶ ཞ ¡· + ལ ) ། གང་གི་རིགས་སུ་གྱུར་པའི་ལྷ་བསྒྲུབས་ན་འགྲུབ་ཉེ་ཞིང༌། རིགས་ཀྱི་རྟགས་ནི། །ཀྱེའི་རྡོ་རྗེ་ལས། བུད་མེད་དང་ནི་སྐྱེས་པའི་ནས། །དེ་ཡི་རིགས་སུ་འགྱུར་རོའི་བར་གསུངས། གསུམ་པ་སྤང་བྱ་ལ་ལྟོས་པ་ནི། ཉན་ཐོས་དང་བྱང་ཆུབ་སེམས་དཔའ་སྤང་བྱར་བྱེད་པའི་ཉོན་མོངས་པ་ནི། གསང་སྔགས་ཀྱི་ ¡Ã ལུགས་ཀྱིས་ ( ¡¶ ཞ ¡· - ལུགས་ཀྱིས་ ) གྲོལ་བའི་རྐྱེན་དུ་འགྱུར་ལ། དེའང་ཉོན་མོངས་པ་གང་ཤས་ཆེ་བས། དེ་དང་འབྲེལ་པའི་ལྷ་ ( ¡¶ ཞ ¡· + དང་ལམ་ ) བསྒྲུབས་ན་འགྲུབ་པར་འགྱུར་ཏེ། རྡོ་རྗེ་གུར་ལས། བྱང་ཆུབ་ཆགས་བྲལ་ལས་སྐྱེས་སྤངས།། སེམས་ཅན་གང་ཞིག་བདེ་བྱེད་པ། །ཆགས་པས་བྱང་ཆུབ་རབ་བསྒྲུབ་ཕྱིར། ། པདྨ་གར་གྱིར་དབང་ཕྱུག་འགྱུར། །ཞེས་པ་དང༌། བརྟག་གཉིས་ལས། གང་དང་གང་གི་འཇིག་རྟེན་ནས། ( ¡¶ ཞ ¡· + དེ་དང་དེ་ནི་བཅིང་པ་ ) ལས་གྲོལ་ཏེ། ཞེས་གསུངས། བཞི་པ་རྐྱེན་ལ་ལྟོས་པ་ནི། ཉན་ཐོས་ཀྱི་ལམ་ལ་འཇུག་པའི་སྐལ་བ་མེད་པར་འདོད་པས་ ( ¡¶ ཞ ¡· པ་ ) མཚམས་མེད་ལྔ་བྱེད་པའང༌། གསང་སྔགས་ཀྱི་ཐབས་དང་ཕྲད་ན། ལམ་ལ་མི་སྒྲིབ་པར་གྲོལ་བར་འགྱུར་ཏེ། བརྟག་གཉིས་ལས། མཚམས་མེད་ལྔ་ནི་ ( ¡¶ ཞ ¡· + བྱེད་པ་ ) ནས། ( ¡¶ ཞ ¡· + དེ་རྣམས་ཀྱིས་ཀྱང་ ) འགྲུབ་པར་འགྱུར་གྱི་བར་གསུངས། རྐྱེན་དགེ་བས་ཟིན་ན་མྱུར་དུ་གྲོབ་བར་འགྱུར་ཏེ། དགེ་བ་བཅུ་ལས་ ( ¡¶ ཞ ¡· ལ་ ) ནས་ངེས་འགྲུབ་འགྱུར་ཞེས་གསུངས་སོ།

།རྒྱུད་ཀྱི་མངོན་པར་རྟོགས་པ་ ( ¡¶ ཞ ¡· + མན་ངག་གི་མཛོད་འཕགས་པས་སྦྱར་བ་ ) རྫོགས་སོ།། །། ¡Ã ༄༅། །མངྒ་ལ་ཡབ་ཡུམ་ལ་གནང་བའི་བཀྲ་ཤིས་ཀྱི་ཚིགས་སུ་བཅད་པ་བཞུགས། ། ( ¡¶ ཞ ¡· - ༄༅། །མངྒ་ལ་ཡབ་་་་་་་བཞུགས། ། ) ༄༅། །གཅིག་ཏུ་གཞན་ལ་ཕན་དགོངས་པས། །སྐྱེ་རྒུའི་གཉེན་གཅིག་ཉིད་གྱུར་ཅིང༌། །འགྲོ་ན་ཡངས་པའི་གདུགས་གཅིག་པོ ( ¡¶ ཞ ¡· པུ ) ། །གཅིག་ཏུ་ཤིས་མཛད་བཀྲ་ཤིས་ཤོག །ཚོགས་གཉིས་དཔལ་ལས་བྱུང་གྱུར་ཅིང༌། །བདེན་གཉིས་རྣམ་པར་ཐུགས་ཆུད་ནས། །དོན་གཉིས་ཕུན་སུམ་ཚོགས་པ་པོ། །གཉིས་མེད་གསུང་གི་བཀྲ་ཤིས་ཤོག ། ¡Ã སྐུ་གསུམ་ ( ¡¶ ཞ ¡· ས་གསུམ་ ) དཔལ་གྱིས་གཟི་འབར་ཞིང༌། ཐེག་པ་གསུམ་གྱི་ལམ་བསྟན་པས། །སྲིད་གསུམ་འཆིང་བ་རྣམ་འགྲོལ་བ། །དུས་གསུམ་གཟིགས་པའི་བཀྲ་ཤིས་ཤོག །ཡང་དག་ཤེས་པས་སྲིད་གཞིའི་མཐར་སོན་ནས། །བརྩེ་བས་སྐྱེ་རྒུ་སྡུག་བསྔལ་ལས་གྲོལ་བའི། །སྒྲོལ་མ་དགེ་མ་དཔའ་མོའིབཀྲ་ཤིས་ཀྱིས། །རྟག་ཏུ་ཁྱེད་ནི་དགེ་བར་འགྱུར་བར་ཤོག ། མངྒ་ལ་ཡབ་ཡུམ་ལའོ།། །།༄༅། །རྒྱལ་བུ་ཇི་བིག་ཡབ་ཡུམ་ལ་གནང་བའི་བཀྲ་ཤིས་ཀྱི་ཚིགས་སུ་བཅད་པ་བཞུགས། ། ༄༅། །ན་མོ་སངས་རྒྱས་རྣམ་པར་རྒྱས་པའི་པདྨོ་ལྟར། །མཁྱེན་པ་ཀུན་ནས་རྒྱས་པའི་དཔལ་མངའ་ཞིང༌། །སྙན་པར་གྲགས་པའི་དྲི་བསུང་རབ་ལྡང་བ།། ཐུབ་པ་པདྨོའི་བཀྲ་ཤིས་དེང་འདིར་ཤོག །དམ་ཆོས་ཡོངས་སུ་སྨིན་པའི་སྦྲང་རྩི་ལྟར ༑ ༑ ཐོག་མཐའ་བར་དུ་དགེ་བའི་འབྲས་འབྱིན་ཞིང༌། །གང་གིས་མྱངས་པ་དེ་ཡི་དཔལ་གྱུར་པ། །གསུང་རབ་བདུད་རྩིའི་བཀྲ་ཤིས་དེང་འདིར་ཤོག །དགེ་འདུན་འདབ་གཤོག་རྒྱས་པའི་བུང་བ་ལྟར། །ལེགས་བཤད་སྦྲང་རྩིས་བློ་གྲོས་ལུས་རྒྱས་ཤིང༌། །དམ་ཆོས་སྒྲ་དབྱངས་དར་དིར་ལེགས་སྒྲོགས་པ། །ཚོགས་མཆོག་མཁའ་འགྲོའི་བཀྲ་ཤིས་དེང་འདིར་ཤོག །དཀོན་མཆོག་དགེ་བ་དེ་དག་འབྱུང་བའི་གནས། །ཡོན་ཏན་རིན་ཆེན་དུ་མའི་གཏེར་གྱུར་ཅིང༌། །ཉེས་པ་བཀྲུ་བའི་འཇུག་ངོགས་མཆོག་གྱུར་པ། །བླ་མ་པད་རྫིང་དམ་པའི་བཀྲ་ཤིས་ཤོག།ཆོས་ཀྱི་དབྱིངས་ལས་བྱུང་གྱུར་ཞིང༌།

།ཆོས་ཀྱི་དབྱིངས་ཀྱི་ངོ་བོ་ཉིད། །དུས་གསུམ་རྒྱལ་བའི་ཡུམ་གྱུར་པ། །སྒྲོལ་མས་རྟག་ཏུ་ ¡Ã སྐྱོང་གྱུར་ཅིག ( ¡¶ ཞ ¡· ཁྱོད་སྐྱོང་ཤིག ) ༑ རྒྱལ་བུ་ཇི་བིག་ཡབ་ཡུམ་ལའོ།། །།༄༅། །སྒྲོལ་མའི་ཞལ་ཕྱག་ལ་སྤེལ་བའི་བཀྲ་ཤིས་ཀྱི་ཚིགས་སུ་བཅད་པ་བཞུགས། ། ༄༅། །ཨོཾ་སྭསྟི་སིདྡྷཾ། བླ་མ་དང་དཀོན་མཆོག་གསུམ་ལ་ཕྱག་འཚལ་ ལོ ༑ ༑ སངས་རྒྱས་ཀུན་གྱི་ཕྲིན་ལས་ཀུན། །གཅིག་ཏུ་བསྡུས་པ་ལྷ་མོའི་སྐུར། ། སྟོན་མཛད་རྗེ་བཙུན་སྒྲོལ་མ་ཡིས། །རྟག་ཏུ་ཁྱོད་ནི་སྐྱོང་གྱུར་ཅིག །དེ་ཡི་ཕྱག་གཡས་བརྐྱང་བ་ནི། ཁྱེད་ཀྱི་སྤྱི་བོར་གཞོལ་ཞིང་བབ། །མཆོག་སྦྱིན་དམ་པའི་ཕྱག་རྒྱ་ཡིས། ཁྱེད་ལ་འབྲས་མཆོག་སྩོལ་གྱུར་ཅིག །ཕྱག་གཡོན་ཨུཏྤལ་འཛིན་པ་ཡིས། ཁྱེད་ཀྱང་བཟུང་ནས་ཉེར་དྲངས་ཏེ། །ཉིད་ཀྱི་ཐུགས་ཀྱི་དཀྱིལ་འཁོར་དུ ༑ ༑ ཉེ་བར་བཅུག་ནས་སྐྱོང་གྱུར་ཅིག །དཔོན་མོ་ཆེན་མོ་ལའོ།། །། ¡Ã ཡེ་དྷརྨཱ་ཧེ་ཏུ་པྲ་བྷ་ཝཱ་ཧེ་ཏུནྟེ་ཥཱནྟ་ཐཱ་ག་ཏྭ་ཧྱ་ཝ་དཏ། ཏེ་ཥཱཉྩ་ཡོ་ནི་རོ་དྷ་ཨེ་ཝཾ་བཱ་དཱི་མ་ཧཱ་ཤྲ་མ་ཎཿ ( ¡¶ ཞ ¡· - ཡེ་དྷརྨཱ་་་་་་་མ་ཎཿ ) ༄༅། །དཔལ་བརྟག་པ་གཉིས་པའི་འགྲེལ་པ་དག་ཆུང་ ¡Ã དང་སྤྱི་དོན་གསལ་བ་ ( ¡¶ ལུ ¡· - དང་སྤྱི་དོན་གསལ་བ་ ) བཞུགས་སོ། ། ༄༅། །དཔལ་ཀྱེའི་རྡོ་རྗེའི་རྒྱུད་འདི་འཆད་པར་བྱེད་པ་ལ། གང་གིས་གཏན་ལ་འབེབས་པར་བྱེད་པ་སྤྱིའི་དོན་དང༌། གང་གཏན་ལ་དབབ་པར་བྱ་བའི་གཞུང་ ¡Ã གི་དོན་ ( ¡¶ ལུ ¡· - གི་དོན་ ) གཉིས་བདོག སྤྱིའི་དོན་ལ་བཞི་ཡོད། གང་བཤད་པ་དང་མཉན་བྱའི་ཆོས་ཕྱོགས་གང་དུ་གཏོགས་ངོས་གཟུང་བ། ངོས་ཟིན་པ་དེའི་མཚན་གྱི་དོན། མཚན་དེ་ལྡན་གྱི་རྒྱུད་བཤད་ཐབས་ཀྱི་མན་ངག དེ་ལྟར་བཤད་པ་དེ་གང་ཟག་གི་རྒྱུད་ལ་སྐྱེ་བ་མངོན་པར་རྟོགས་པའི་རིམ་པ་སྟེ་བཞི་ལགས ༑ དེ་ལ་ ¡Ã སྤྱིར་ ( ¡¶ ཞ ¡·¡¶ ལུ ¡· ཐོག་མར་ ) ཕྱོགས་གང་དུ་གཏོགས་ན། སྤྱིར་གང་ཟག་ལ་གྲུབ་མཐས་བློ་བསྒྱུར་བ་དང༌། མ་བསྒྱུར་བ་གཉིས་ཡོད་པ་ལ། འདི་བློ་བསྒྱུར་བའི་ཕྱོགས་ཀྱི་ཚུལ་ལགས།

དེ་ལའང་ཕྱི་རོལ་པ་དང༌། ནང་པ་སངས་རྒྱས་པ་གཉིས་ཡོད་པ་ལས། འདི་ནང་པ་སངས་རྒྱས་པའི་ཕྱོགས་ལགས། དེ་ལའང་ ༑ ཐེག་པ་ཆུང་ངུ་དང་ཆེན་པོ་གཉིས་ཡོད་པ་ལས། འདི་ཐེག་པ་ཆེན་པོ་ལགས ༑ ཐེག་ཆེན་ལའང༌། ཕ་རོལ་ཏུ་ཕྱིན་པའི་ཐེག་པ་དང༌། གསང་སྔགས་ཀྱི་ཐེག་པ་གཉིས་ཡོད་པ་ལས། འདི་གསང་སྔགས་སུ་གཏོགས་པ་ཡིན། གསང་སྔགས་ལའང་བྱ་བ་དང༌། སྤྱོད་པ། རྣལ་འབྱོར། རྣལ་འབྱོར་ཆེན་པོ་དང་བཞི་ཡོད་པ་ལས། འདི་རྣལ་འབྱོར་ཆེན་པོ་ཡིན། རྣལ་འབྱོར་ཆེན་པོ་ལ་ཡང༌། ཐབས་ཀྱི་རྒྱུད། ཤེས་རབ་ཀྱི་རྒྱུད། གཉིས་སུ་མེད་པའི་རྒྱུད་དང་གསུམ་ཡོད་པ་ལས། འདི་གཉིས་སུ་མེད་པའི་རྒྱུད་ཀྱི་མཆོག་ཀྱེའི་རྡོ་རྗེ་ཞེས་བགྱི་བ་ལགས། དེ་ལ་རྩ་བའི་རྒྱུད་དང་བཤད་པའི་རྒྱུད་གཉིས་ཡོད་པ་ལས། འདི་རྩ་བའི་རྒྱུད་ལགས། དང་པོ་ ¡Ã རྩ་བའི་རྒྱུད་ལའང་ ( ¡¶ ལུ ¡· - རྩ་བའི་རྒྱུད་ལའང་ ) གདུལ་བྱ་ཚེ་རིང་ཞིང་ཤེས་རབ་ཆེ་བའི་དོན་དུ་གསུངས་པ། རྒྱུད་རྒྱས་པ་དང༌། མ་འོངས་པའི་དུས་ཀྱི་གདུལ་བྱ་ཚེ་ཐུང་ཞིང་བློ་དམན་པའི་དོན་དུ་གསུངས་པའི་རྒྱུད་བསྡུས་པ་དང་གཉིས་ཡོད་པ་ལས། འདི་བསྡུས་པའི་རྒྱུད་དུ་གདའ། དེའི་གཞུང་གི་ཚད་ཀྱི་དབང་དུ་བགྱིས་ན། ཐབས་ཤེས་རབ་ཟུང་འཇུག་མཚོན་པའི་ཕྱིར་བརྟག་པ་གཉིས ༑ ལེའུ་ཉི་ཤུ་རྩ་གསུམ། ཤློ་ཀ་བདུན་བརྒྱ་ལྔ་བཅུ་ཐམ་པ་བདོགབཞུགས་ པའི་ཚུལ་ཚོང་པ་ཚོང་གི་ཁེ་མཐོང་ནས་ཚོང་ལ་འཇུག་པ་ལྟར། འབྲས་བུ་སྔོན་དུ་བསྟན་པས། དེ་ལ་བྲོད་པ་སྐྱེས་ནས་ལམ་ལ་འཇུག་ཅིང་ནན་ཏན་བྱེད་པར་འགྱུར་བས། གང་ཟག་གཞུག་པའི་དོན་དུ་འབྲས་བུ་ཐོག་མ་བསྟན་པའི་ཚུལ་དུ་བཞུགས ༑ མདོ་རྒྱས་གྱི་རིམ་པ་མཚན་གྱིས་མདོར་བསྟན། གླེང་གཞིས་ཅུང་ཟད་རྒྱས་པར་བཤད། བརྟག་པ་དང་པོ་རྒྱས་པར་བཤད། ཕྱི་མས་ཤིན་ཏུ་རྒྱས་པར་བཤད་པ་སྟེ་བཞི་བདོག དེ་རྣམས་ཀྱིས་བཤད་བྱའི་ཆོས་ཕྱོགས་གང་དུ་གཏོགས་ངོས་གཟུང་བ་བསྟན་པ་ལགས། དེ་ངོས་ཟིན་པ་དེའི་མཚན་དོན་གྱི་དབང་དུ་བགྱིས་ན།

མཚན་བཏགས་པའི་དགོས་དོན། བསྡུས་དོན། ཚིག་དོན་གསུམ་བདོག་པ་ལས། དགོས་པ་རྒྱུད་ཀྱི་ཀླད་དུ་མཚན་སྨོས་པས། གང་ཟག་དབང་པོ་རབ་ཀྱིས་རྒྱུད་ཀྱི་དོན་ཐམས་ཅད་ཁོང་དུ་ཆུད། འབྲིང་གིས་བརྗོད་བྱ་ངོས་ཟིན། ཐ་མས་ཀྱང་མཚན་དོན་འབྲེལ་པར་རྟོགས་པ་ལགས་པར་གདའ། བསྡུས་དོན་ལའང་གསུམ་ཡོད་པ་ལས། མཚན་གདགས་པའི་ཡུལ་རྒྱུད་སྡེ་རིན་པོ་ཆེ་ཚིག་གི་ཕྲེང་བ་ཚོགས་པ་འདི་ཉིད་ལས ( ¡¶ ཞ ¡·¡¶ ལུ ¡· ལགས ) ། བཏགས་པའི་མཚན་དཔལ་ཀྱེའི་རྡོ་རྗེ་ཞེས་བྱ་བའི་རྒྱུད་ཀྱི་རྒྱལ་པོ་ཞེས་པ་ ( ¡¶ ཞ ¡· + འདི་ ) ཉིད་ཡིན་པར་གདའ། འདོགས་པའི་ཚུལ་དོན་དེ་ལ་མིང་འདོགས་པའི་རྒྱུ་མཚན་ཡོད་པས། རྗེས་སྒྲུབ་ ཅན་གྱི་མིང་ཞེས་བྱ་བ་ལགས་སྐད། ཚིག་གི་དོན་ལ་རྒྱུད་འདི་བཟུང་ཞིང༌། ཉམས་ སུ་བླངས་པ་སྒྲུབ་པ་པོའི་དཔལ་དུ་གྱུར་པས་ན་དཔལ། ཀྱེ་ནི་འབོད་ཅིང་བསྐུལ་བ་སྟེ། སེམས་ཅན་གྱི་དོན་ལ་བསྐུལ་བས་ ( ¡¶ ཞ ¡· + ན ) སྙིང་རྗེ་ཡིན་ལ། ¡Ã དེ་སྟོན་པས་ན་ཀྱེ། རྡོ་རྗེ་ནི་རྡོ་རྗེ་ལྟར་མི་ཕྱེད་པས་སྟོང་པ་ཉིད་ཡིན་ལ། ( ¡¶ ཞ ¡·¡¶ ལུ ¡· - དེ་སྟོན་ ་་་་་་ ཡིན་ལ། ) དེ་རྟོགས་པའི་ཡེ་ཤེས་སྟོན་པས་རྡོ་རྗེ། རྒྱུད་ནི་རྗོད་བྱེད་རྒྱུན་ཆགས་པས་རྒྱུད། རྒྱལ་པོ་ནི་གསང་སྔགས་གཞན་ལས་ཁྱད་པར་ ( ¡¶ ཞ ¡·¡¶ ལུ ¡· + དུ་ ) འཕགས་ཤིང་དོན་གསལ་བར་སྟོན་པས་རྒྱལ་པོ་ཞེས་བགྱི་བ་ལགས། དེ་ལྟར་ན། དགོས་དོན། བསྡུས་དོན། ཚིག་དོན་གསུམ་གྱིས་མཚན་གྱི་དོན་བསྟན་པ་ལགས། དེ་ལྟར་ངོས་ཟིན་པ་དེའི་བཤད་ཐབས་ཀྱི་མན་ངག་ཡིན་ལ། སྤྱིར་རྒྱུད་ ¡Ã ཐ་དད་ ( ¡¶ ཞ ¡· ཐམས་ཅད་ ) ཀྱི་རྗེས་སུ་འབྲངས་ནས། སློབ་དཔོན་སོ་སོའི་དགོངས་པས་བཤད་ཚུལ་མང་དུ་ཡོད་ཀྱང༌། དཔལ་ནམ་མཁའ་དང་མཉམ་པའི་ ¡Ã རྒྱུད་ཀྱི་ ( ¡¶ ལུ ¡· - རྒྱུད་ཀྱི་ ) རྗེས་སུ་འབྲངས་ནས་སློབ་དཔོན་བིརྺ་པས་མན་ངག་དྲུག་གིས་འཆད་པར་གདའ། དེའང་ནམ་མཁའ་དང་མཉམ་པའི་རྒྱུད་ལས། ཡི་གེ་དང་ནི་ཡན་ལག་དང༌། །བསྡུས་པའི་དོན་དང་སྤྱི་ཡི་དོན། །སྦས་དང་དེ་བཞིན་མཐར་ཐུག་པ།

།མན་ངག་རྣམ་པ་དྲུག་གིས་ནི། །རྒྱུད་རྣམས་ངེས་པ་ཁོ་ན་ཡིན།། ཞེས་གསུངས་པས། མདོ་སྡེ་དང་རྒྱུད་སྡེ་གང་འཆད་ཀྱང༌། བརྗོད་བྱའི་དོན་དུ ( ¡¶ ཞ ¡·¡¶ ལུ ¡· དང་ ) ། རྗོད་བྱེད་ཀྱི་སྒྲ་གཉིས་ཀྱིས་གཏན་ལ་འབེབས་པར་གདའ། དེ་ལ་རྒྱུད་འདིས་བརྗོད་བྱའི་དོན་གང་སྟོན་ན། སྤྱི་དང༌། སྦས་པ་དང༌། མཐར་ཐུག་གསུམ་ ( ¡¶ ཞ ¡· - གསུམ་ ) སྟོན། དེ་ཡང་ཆོས་སོ་སོའི་ཐུན་མོང་དུ་གྱུར་པ་ལ་སྤྱི་ཟེར། དེ་ལ་དབྱེ་ན། ཕ་རོལ་ཏུ་ཕྱིན་པའི་ཐེག་པ་དང་ཐུན་མོང་དུ་གྱུར་པའི་བྱང་ཆུབ་ཀྱི་སེམས་ལ་སོགས་པ་དང༌། འཇིག་རྟེན་གྱི་དངོས་གྲུབ་སྒྲུབ་པ་དང་ཐུན་མོང་དུ་གྱུར་པ་བསྐྱེད་པའི་རིམ་པ་སྟེ་གཉིས་ཡིན་སྐད། སྦས་པ་ནི་སྣཽད་མ་ཡིན་པ་ལ་གབ་ཅིང་གསང་བའི་དོན་གྱིས་ན་སྦས་པ་ཞེས་བྱ་བ་ཡིན་ལ། དེ་བུམ་དབང་ཐོབ་པ་མན་ཆད་ལ་སྦས་ཤིང་གསང་བས་ན། དབང་གོང་མའི་ལམ་ལ་ཟེར་བ་ཡིན་པར་གདའ། དེ་ལ་དབྱེ་ན་རང་བྱིན་བརླབ་དང༌། དཀྱིལ་འཁོར་འཁོར་ལོ་གཉིས་ལགས

༑ མཐར་ཐུག་དེ་བས་གོང་ན་བོགས་དབྱུང་རྒྱུ་མེད་པས་མཐར་ཐུག་ཟེར་བ་ལགས། ( ¡¶ ཞ ¡· + དེ་ལ་ ) དབྱེ་ན་གཉིས། ཕ་རོལ་ཏུ་ཕྱིན་པའི་ལམ་གྱི་མཐར་ཐུག་བཅུ་གཅིག་པའི་སངས་རྒྱས་དང༌། གསང་སྔགས་པའི་མཐར་ཐུག་བཅུ་གསུམ་རྡོ་རྗེ་འཛིན་པའི་ས་ཡིན་པར་གདའ། དེ་དག་སྟོན་པར་བྱེད་པའི་རྗོད་བྱེད་ཀྱི་སྒྲ་ལ། ཡན་ལག ཡི་གེ བསྡུས་དོན་གསུམ་ཡོད། དེ་ཡང་གཞུང་ཡན་ལག་སོ་སོར་ཕྱེ་ནས་སྟོན་པ་ལ་ཡན་ལག་གི་དོན་ཞེས་ཟེར། གཞུང་གི་ཡི་གེ་ལས་སྒྲ་དྲངས་ཏེ་བཤད་པ་དང༌། དབྱིབས་མཐུན་པས་དོན་སྟོན་པ་དང༌། ཡི་གེ་ཁ་ཕྲལ་ནས་བཤད་པ་རྣམས་ལ། ཡི་གེའི་དོན་གྱི་བཤད་པ་ཟེར། ཤ་ལ་བ་ལ་དང༌། ཆང་ལ་མ་ད་ན་ལ་སོགས་པའི་སྒྲ་འཇུག་པའི་རྒྱུ་མཚན་ཡང་མེད། ཡི་གེ་ལས་ཀྱང་བཤད་དུ་མི་རུང་ལ། སངས་རྒྱས་ཀྱིས་ཇི་བཞིན་མ་ཡིན་པའི་སྒྲས་གསུངས་པ་ལ། བསྡུས་པའི་དོན་གྱིས་བཤད་པ་ཟེར་བ་གདའ། དེ་ལྟར་བཤད་ཚུལ། གཞུང་སོ་སོ་ལ་སྦྱར་ནས་བཤད་པ་དང༌། རེ་རེ་ལའང་བཤད་ཚུལ་གཉིས་དང་གསུམ་ཅི་རིགས་པར་སྦྱར་ནས་བཤད་པ་དེ་འཆད་པའི་ཚུལ་ལགས་ཏེ། དེ་རྣམས་ཀྱི་བཤད་ཐབས་ཀྱི་ཚུལ་བསྟན་པ་ལགས། དེ་ལྟར་བཤད་པའི་དོན་དེ་གང་ཟག་གི་རྒྱུད་ལ་ཇི་ལྟར་སྐྱེ་བའི་རིམ་པ་ནི། གསང་བ་འདུས་པའི་རྒྱུད་ལས། རྒྱུད་ནི་རྒྱུན་ཆགས་ཞེས་བྱ་སྟེ། །རྒྱུན་དེ་རྣམ་པ་གསུམ་དུ་འགྱུར། །གཞི་དང་དེ་ཡི་རང་བཞིན་དང་ ༑ ༑ མི་འཕྲོགས་པ་ཡིས་རབ་ཕྱེ་བའོ། །རང་བཞིན་རྣམ་པ་རྒྱུ་ཡིན་ཏེ། །གཞི་ནི་ཐབས་ཞེས་བྱ་བར་བརྗོད། །དེ་བཞིན་མི་འཕྲོགས་འབྲས་བུ་སྟེ། །གསུམ་གྱིས་རྒྱུད་ཀྱི་དོན་བསྡུས་པའོ། །ཞེས་གསུངས་པས། སྤྱིར་གང་ཟག་གི་ཤེས་རྒྱུད་བར་མ་ཆད་ཅིང་རྒྱུན་ཆགས་པ་ལ་རྒྱུད་ཟེར། དེ་ལ་དབྱེ་ན་རྒྱུད་གསུམ་དུ་འགྱུར་ཏེ། ཇི་ལྟ་བུ་ཞིག་ཡིན་ན། རྒྱུ་རྒྱུད་ཀྱི་མཚན་ཉིད་ཆོས་གང་ཞིག་རྐྱེན་དང་ཕྲད་ན་འབྲས་བུ་སངས་རྒྱས་འབྱུང་དུ་རུང་བ་ཐོག་མ་མེད་པ་ནས་རྒྱུན་ཆགས་པ་ཅན་ཞེས་བྱ་བ་ཡིན་པས་ཐ་མལ་པ་ལམ་ལ་མ་ཞུགས་པའི་གནས་སྐབས་ལ་ཟེར་བ་གདའ

༑ ཐབས་རྒྱུད་ཀྱི་མཚན་ཉིད་ཆོས་ ( ¡¶ ལུ ¡· - ཆོས་ ) གང་ཞིག་རྒྱུ་ལས་ ( ¡¶ ཞ ¡· ལ་ ) འབྲས་བུ་འབྱིན་པའི་རྐྱེན་དུ་འགྱུར་བ་རྒྱུན་ཆགས་པ་ཅན་ཞེས་བྱ་བ་ཡིན་པས ༑ ལམ་ལ་ཞུགས་ནས་འབྲས་བུ་མ་ཐོབ་ཀྱི་བར་ལ་ཟེར། དེ་ལ་འཇུག་ཚུལ་གཉིས ༑ གསང་སྔགས་ལ་མི་མོས་པའི་སྐལ་བ་དམན་པ་ལ། དང་པོར་གསོ་སྦྱོང་སྦྱིན་པར་བྱ། ། ( ¡¶ ཞ ¡· + ཞེས་བྱ་བ་ ) ལ་སོགས་པ་རིམ་གྱིས་སློབ་པ་སྐལ་བ་དམན་པ་ལ་རིམ་གྱིས་སློབ་ ( ¡¶ ཞ ¡· འཇུག་ ) པ་ཞེས་བྱ་བ་ལགས། དང་པོ་ནས་སྔགས་ལ་མོས་ན་གཞན་ལ་སློབ་མི་དགོས་པར་དེ་མ་ཐག་དབང་བསྐུར་ནས་ལམ་ལ་སློབ་པ་དེ་སྐལ་བ་དང་ལྡན་པ་ཅིག་ཅར་དུ་འཇུག་པར་གདའ། དེ་གཉིས་ཀས་ ( ¡¶ ཞ ¡· - ཀས་ ) བསླབ་པར་བྱ་བའི་ཐབས་རྒྱུད་ལ་སྨིན་པར་བྱེད་པ་དབང་དང༌། གྲོལ་བར་བྱེད་པ་ལམ་གཉིས་བདོག ལམ་ལ་གཙོ་བོར་མཆོག་གི་དངོས་གྲུབ་སྒྲུབ་ ( ¡¶ ཞ ¡· + པར་བྱེད་ ) པའི་མངོན་པར་རྟོགས་པ་གཙོ་བོར་ཐུན་མོང་གི་དངོས་གྲུབ་སྒྲུབ་པའི་མངོན་པར་རྟོགས་པ། གཉིས་ཀ་ལ་དགོས་པའི་གྲོགས་དམ་ཚིག་དང་སྡོམ་པ་སྟེ་གསུམ་ཡོད ༑ མཆོག་སྒྲུབ་པ་ལ་ལྔ། དེ་ཁོ་ན་ཉིད་རྟོགས་པའི་ལྟ་བ། རྫོགས་པའི་རིམ་པའི་རྟེན་བསྐྱེད་པའི་རིམ་པ། ( ¡¶ ཞ ¡·¡¶ ལུ ¡· + བསྐྱེད་པའི་རིམ་པའི་ ) ལྷ་ཡེ་ཤེས་སུ་རྟོགས་པའི་ཐབས་རྫོགས་པའི་རིམ་པ། རིམ་པ་གཉིས་ལ་གནས་པ་དེས་དྲོད་ཐོབ་ནས། རང་གི་སེམས་ཀྱི་བརྟེན་གཡོ་བརྟག་པའི་ཕྱིར་སྤྱོད་པ། སྤྱོད་པ་མཐར་ཕྱིན་པས་འབྲས་བུ་ལ་མཚམས་སྦྱོར་བ་ཉེ་བའི་རྒྱུ་རྣམས་ཡིན། གཙོ་བོར་ཐུན་མོང་གི་དངོས་གྲུབ་སྒྲུབ་པ་ལ་དེ་བཞིན་གཤེགས་པའི་ཐུགས་སྙིང་པོ་ནས་བསྐུལ་བའི་དོན་དུ་སྔགས་ཀྱི་བཟླས་པ། བར་ཆད་ཞི་བར་བྱེད་པའི་ཐབས་གཏོར་མ། སྐུ་གཟུགས་བྱིན་གྱིས་བརླབས་ཀྱིས་འགྲུབ་པའི་ཕྱིར་རབ་གནས། དངོས་གྲུབ་མྱུར་དུ་འགྲུབ་པར་བྱེད་པའི་ཐབས་སྦྱིན་སྲེག སེམས་ཅན་དམན་པ་ལ་མོས་པ་རྗེས་སུ་འཛིན་པ་ལ་ལས་ཀྱི་ཚོགས་རབ་འབྱམས་སྟེ་ལྔ་བདོག གཉིས་ཀ་ལ་དགོས་པའི་གྲོགས་དམ་ཚིག་དང་སྡོམ་པ་ལ་བཞི་བདོག

བསྲུང་བའི་དམ་ཚིག བཟའ་བའི་དམ་ཚིག མི་འབྲལ་བའི་དམ་ཚིག སྒྲུབ་པའི་དམ་ཚིག་རྣམས་ལགས། དེ་རྣམས་ཀྱིས་ཐབས་ཀྱི་རྒྱུད་བསྟན་ནས། ལམ་མཐར་ཕྱིན་པ་འབྲས་བུའི་རྒྱུད་ཀྱི་མཚན་ཉིད། ཆོས་གང་ཞིག་རྒྱུ་དང་རྐྱེན་གྱི་ནུས་པ་མཐར་ཕྱིན་པས། གོང་དུ་བགྲོད་རྒྱུ་མེད་པ་རྒྱུན་ཆགས་པ་ཅན་ཞེས་བྱ་བ་ཡིན་ནོ། །དེ་ལ་དབྱེ་ན་གནས་སྐབས་ཀྱི་འབྲས་བུ་བྱང་ཆུབ་སེམས་དཔའི་ས་བཅུ་གཉིས་དང༌། མཐར་ཐུག་པའི་འབྲས་བུ་སངས་རྒྱས་ཀྱི་ས་གཉིས་ལགས་ཏེ། དེ་རྣམས་ཀྱི་མངོན་པར་རྟོགས་པ་བསྟན་པས་སྤྱིའི་དོན་བཤད་ནས། ད་གང་གཏན་ལ་དབབ་པར་བྱ་བ་གཞུང་གི་དོན་སྟོན་པར་བྱེད་དེ། དེ་ལ་གླེང་གཞི་ཕུན་སུམ་ཚོགས་པའི་ཚུལ་གྱིས་རྒྱུད་ཀྱི་ལུས་རྣམ་པར་བཞག་པ་དང༌། གང་བཤད་པའི་ཆོས་ཕུན་སུམ་ཚོགས་པའི་ཚུལ་གྱིས་རྒྱུད་ཀྱི་ཡན་ལག་རྒྱས་པར་དབྱེ་བ་གཉིས་བདོག དེ་ཡང་གླེང་གཞི་ལ་འཁོར་དང་སྟོན་པ་ཐ་དད་ཀྱི་དབང་དུ་བྱས་ནས་ཕ་རོལ་ཏུ་ཕྱིན་པའི་ཐེག་པ་དང་ཐུན་མོང་དུ་རྒྱུད་ཀྱི་གླེང་གཞི་ཕུན་སུམ་ཚོགས་པ་ལྟར་བཤད་པ་དང༌། འཁོར་དང་སྟོན་པ་ཐ་མི་དད་ཀྱི་དབང་དུ་བྱས་ཏེ། གསང་སྔགས་རྡོ་རྗེ་ཐེག་པའི་ལུགས་ལྟར ༑ རྒྱུད་ཀྱི་ལུས་རྣམ་པར་བཞག་པ་གཉིས་བདོག དེ་ལ་ཐོག་མར་གླེང་གཞི་ལྟར་བཤད་པ་ལ། འདི་སྐད་ལ་སོགས་པའི་ཚིག་ལ་ཅིའི་ཕྱིར་གླེང་གཞི་ཞེས་བརྗོད་སྙམ་ན། གླེང་གཞི་ལ། རྒྱ་གར་སྐད་དུ། ནི་དཱ་ན་ཟེར། ནི་ལས་དྲངས་ན་ནིཤྩི་ཏ་ངེས་པ་ལ་འཇུག ད་ལས་དྲངས་ན་ ( ¡¶ ཞ ¡·¡¶ ལུ ¡· + ད་ ) ཨུད་ཡ་བྱ་བ་འབྱུང་བ་ལ་ཟེར། དེ་ལྟར་ན་ངེས་པར་འབྱུང་བ་ཞེས་བྱ་བ། དོན་གྱི་གླེང་གཞི་ལྔ་པོ་དེ་སྔོན་ཆོས་འབྱུང་བའི་རྒྱུར་ངེས་པས་སྔོན་བྱུང་བའི་དོན་ལ་ཟེར་བར་གདའ། ཡང་ནིཤྩི་ཏ་ངེས་པ་ལ་ཟེར། དཱ་ན་ཞེས་བྱ་བ་སྟེར་བ་ལ་འཇུག་པས། སྔོན་ཇི་ལྟར་བྱུང་བའི་རྟོགས་པ་མ་འོངས་པའི་གང་ཟག་ལ་སྟེར་བས་ཚིག་གི་གླེང་གཞི་ཟེར་བ་ལགས ༑ དེས་སྒྲའི་དོན་ནམ་ངེས་པའི་ཚིག་བསྟན་པ་ལགས།

འོ་ན་དེ་ལྟ་བུའི་གླེང་གཞིའི་ཚིག་འདི་རྣམས་སྟོན་པའི་བཀའ་ཡིན་ན་ཐོས་པ་ཞེས་གསུངས་པས་སློབ་དཔོན་དང་བཅས་པ་ཉན་ཐོས་དང་འདྲ་བར་འགྱུར་ལ། སྡུད་པ་པོའི་ངག་ཡིན་ན། སངས་རྒྱས་ཀྱི་གསུང་གི་ཐོག་མར་གཞན་གྱི་ཚིག་འཇུག་པ་མི་འཐད་སྙམ་ན། ཞལ་ནས་གསུངས་པའི་བཀའ་མ་ཡིན་པས་ཉན་ཐོས་དང་འདྲ་བའི་སྐྱོན་མེད་ཅིང༌། སངས་རྒྱས་ཉིད་ཀྱིས་ལྷའི་དབང་པོས་ཞུས་པའི་མདོ་ལས། མ་འོངས་པའི་དུས་ན། ང་ཡི་ཆོས་རྣམས་སྡུད་པར་བྱེད་པའི་ཚེ། ཐོག་མར་འདི་སྐད་བདག་གིས་ཐོས་པ་ལ་སོགས་པས་གླེང་སློངས། བར་དུ་མཚམས་སྦྱོར་གྱི་ཚིག་རྣམས་ཆུག མཇུག་ཏུ་བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ། ། ཞེས་བྱ་བ་ཆུག་ ( ¡¶ ཞ ¡· + ཅིག་ ) ཅེས་གསུངས་པས། རྗེས་སུ་གནང་བའི་བཀའ་ཡིན་པས ༑ གཞན་གྱིས་རང་དགའི་ཚིག་བསྣན་པའི་ཉེས་པ་མི་འབྱུང་བ་ལགས། དེ་ལྟ་བུའི་གླེང་གཞི་སྟོན་པ་ལ་སྤྱི་དོན་ཚིག་དོན་གཉིས་བདོག སྤྱི་དོན་ལ་འདིའི་བརྗོད་བྱ་ཕ་རོལ་ཏུ་ཕྱིན་པ་དང་ཐུན་མོང་གི་སྤྱི་ལགས། བརྗོད་བྱ་ཕལ་ཆེ་བ་ཡན་ལག་གི་དོན་བཅོམ་ལྡན་འདས་ཀྱི་སྐབས་སུ་ཡི་གེའི་དོན་ཅུང་ཟད་འཇུག་པ་ལགས ༑ མངོན་པར་རྟོགས་པ་ཐབས་ཀྱི་རྒྱུད་ཐུན་མོང་གི་ཐེག་པ་ལ་རིམ་གྱིས་སློབ་པ་དང་འབྲེལ། བཤད་པའི་རྒྱུད་སཾ་པུ་ཊའི་བརྟག་པ་དང་པོའི་རབ་ཏུ་བྱེད་པ་དང་པོས་སྟོན་ཏེ། དེ་རྣམས་ཀྱིས་སྤྱི་དོན་བསྟན་ནས། ཚིག་དོན་ལ་ཐོས་པ་ཞེས་བྱ་བའི་ཚིག་དེ་བཤད་པའི་གཞིར་བཞག་ནས། ཁྱད་པར་གྱི་ཆོས་རྣམ་པ་ལྔ་དྲི་བའི་ཚུལ་དུ་སྦྱར་ནས། གང་ཐོས། གང་གིས་ཐོས། གང་གི་ཚེ་ཐོས། གང་ལས་ཐོས་གང་དུ་ཐོས་ཞེས་རྣམ་པ་ལྔར་འགྱུར་བ་ལགས། དེ་ལ་ ( ¡¶ ཞ ¡·¡¶ ལུ ¡· + གང་ལས་ ) གང་ཐོས་ན་འདི་སྐད་ཐོས་ཏེ། ངས་སྡུད་པར་འགྱུར་བ་འདི་ཁོ་ན་སྐད་བཅོམ་ལྡན་འདས་ལས་ཐོས་ཏེ། བཅོམ་ལྡན་འདས་ཀྱིས་གསུངས་པ་ལས་མང་སྟེ་སྒྲོ་བཏགས་པའམ། ཉུང་སྟེ་སྐུར་བ་བཏབ་པ་ཡང་མེད་པས། ཆོས་ཕུན་སུམ་ཚོགས་པ་འདི་ ¡Ã ཁོ་ན་

( ¡¶ ཞ ¡· - ཁོ་ན་ ) སྐད་ཐོས་ཞེས་སྟོན་པ་ལ། དེའང་སཾ་པུ་ཊ་ལས ༑ འདི་སྐད་ཅེས་བྱ་བའི་ཚིག་གི་ཕྲད་ནི། དེ་སྐད་གསུངས་ནས། ཞེས་བྱ་བའི་མཐར་ཐུག་པའི་རྒྱུད་ཀྱི་ ¡Ã ངེས་ཚིག་ ( ¡¶ ལུ ¡· ཚོགས་ ) ལ་སྙེགས་སོ། །ཞེས་འབྱུང་བ་ལགས། གང་གིས་ཐོས་ན། བདག་གིས་ཐོས་ཏེ་སྟོན་པ་ཉིད་ལས། རྡོ་རྗེ་སྙིང་པོ་བདག་ཉིད་ཀྱི་དངོས་སུ་ཐོས་ཞེས་བྱ་བས་གཞན་ལས་མ་བརྒྱུད་པར་བསྟན ༑ དེའང་སཾ་པུ་ཊ་ལས། བདག་གིས་ཞེས་བྱ་བ་ནི། བདག་ཉིད་ཀྱིས་སོ་ཞེས་གསུངས། གང་གི་ཚེ་ཐོས་ན་དུས་གཅིག་གི་ཚེ་ ¡Ã ཐོས་ཏེ ( ¡¶ ལུ ¡· - ཐོས་ཏེ ) ། སྤྱིར་སངས་རྒྱས་ཀྱི་དུས་ལ། སྟོན་པ་སྤྱོད་ལམ་གྱི་དུས། ཆོས་འཆད་ཅིང་བཞུགས་པའི་དུས། ནང་དུ་ཡང་དག་ ¡Ã འཇོག་པའི་ ( ¡¶ ཞ ¡· - འཇོག་པའི་ ) དུས། ¡Ã ཏིང་ངེ་འཛིན་ལ་ ( ¡¶ ཞ ¡· - ཏིང་ངེ་འཛིན་ལ་ ) སྙོམས་པར་འཇུག་པའི་དུས་དང་བཞི་ཡོད་པ་ལས། ཆོས་འཆད་ཅིང་བཞུགས་པའི་དུས་སུ་ཐོས་པས་དུས་ཞེས་གསུངས ༑ གཅིག་ན་ཞེས་བྱ་བས་ཤིན་ཏུ་མྱུར་བ་མཚོན་པས་སྐད་ཅིག་མ་གཅིག་ལ་ཐོས་ཞེས་བྱ་བར་འགྱུར་བ་ལགས། དེས་ཆེ་བ་གསུམ་བསྟན ( ¡¶ ཞ ¡·¡¶ ལུ ¡· + ཏེ ) ། དེའང་སྟོན་པས་གློག་དང་འདྲ་བའི་ལྗགས་བསྐྱོད་ནས་སྐད་ཅིག་ལ་གསུངས་པས་འཆད་བྱེད་སྟོན་པའི་ཆེ་བ། སྟོན་པས་སྐད་ཅིག་ལ་གསུངས་པ་དེ་སྐད་ཅིག་ལ་འཛིན་ནུས་པས་ཤེས་རབ་ཆེ་བ་དང༌། སྐད་ཅིག་གཅིག་ལའང་འདི་ཙམ་ཞིག་ཐོས་ན། དུས་གཞན་དུ་གཞན་ཡང་ཐོས་པས་ཐོས་པ་མང་བ་བསྟན་པས་ཉན་པ་པོ་འཁོར་གྱི་ཆེ་བ་དང༌། ཆོས་ཟབ་མོ་འདི་སྐད་ཅིག་ལས་ལན་ཅིག་གསུངས་ཀྱི་ཡང་ཡང་མ་གསུངས་པས་དཀོན་ཞིང་མཆོག་ཏུ་གྱུར་པས་བཤད་བྱ་ཆོས་ཀྱི་ཆེ་བ་བསྟན ༑ དེའང་སཾ་པུ་ཊ་ལས། གཅིག་ན་ཞེས་བྱ་བ་ནི་སྐད་ཅིག་ལའོ་ཞེས་གསུངས ༑ གང་ལས་ཐོས་ན་བཅོམ་ལྡན་འདས་ལས་ཐོས་ཏེ། དེའང་བཅོམ་ལྡན་འདས་ལ་རྒྱ་གར་སྐད་དུ་བྷ་ག་ཝཱན་ཟེར་ལ། བྷ་ག་ཝཉྫ་ན་ཞེས་དྲངས་ན་བཅོམ་པ་ལ་འཇུག དེའང་སངས་རྒྱས་ཀྱི་ལམ་གྱི་ཡེ་ཤེས་ཀྱི་ནང་དུ་ཉོན་མོངས་པ་སྤངས་པས་ (

¡¶ ལུ ¡· - པས་ ) ཉོན་མོངས་པའི་བདུད་བཅོམ། ཉོན་མོངས་པ་མེད་ན་གཞན་གྱིས་བར་ཆད་བྱ་མི་ནུས་པས་ལྷའི་བུའི་བདུད་བཅོམ། བར་ཆད་མེད་ཙམ་ན་ ¡Ã འཆི་བ་མེད་པས་ ( ¡¶ ཞ ¡· - འཆི་བ་མེད་པས་ ) འཆི་བདག་གི་བདུད་བཅོམ། འཆི་བ་མེད་ཙ་ན་ཕུང་པོའི་ཉིང་མཚམས་སྦྱོར་བ་མེད་པས་ཕུང་པོའི་བདུད་བཅོམ་པ་ཡིན ༑ དེའང་རྡོ་རྗེ་རྩེ་མོ་ལས། ཉོན་མོངས་ལས་དང་དེ་བཞིན་སྐྱེ། །ཉོན་མོངས་ཤེས་བྱའི་སྒྲིབ་དེ་བཞིན། །མི་མཐུན་ཕྱོགས་ཀྱི་ཆོས་རྣམས་གང༌། །དེ་བཅོམ་པས་ན་བཅོམ་ཞེས་བརྗོད། །ཅེས་གསུངས་པས་བདུད་བཞི་བཅོམ་པ་ལགས། ཡང་བྷ་ག་ཨཾ་ས་ཞེས་དྲངས་ན་སྐལ་བ་དང་ལྡན་པ་ལ་འཇུག་པ་ལགས། དེའང་སྟོན་པ་འདིས་ལམ་གྱི་དུས་སུ་ཕ་རོལ་ཏུ་ཕྱིན་པ་དྲུག་རྫོགས་པས་འབྲས་བུའི་དུས་སུ། དབང་ཕྱུག་དང་ནི་གཟུགས་བཟང་དང༌། །དཔལ་དང་གྲགས་དང་ཡེ་ཤེས་དང༌། །བརྩོན ་འགྲུས་ ཕུན་སུམ་ཚོགས་པ་སྟེ། །དྲུག་པོ་དེ་ལ་ ¡Ã སྐལ་ ( ¡¶ ཞ ¡·¡¶ ལུ ¡· ལྡན་ ) ཞེས་བྱ། །ཞེས་འབྱུང་བའི་སྐལ་བ་དྲུག་དང་ལྡན་པས་ལྡན་ཞེས་བྱ་བ་ལགས ༑ འདས་ཞེས་བྱ་བ་དེ་འཇིག་རྟེན་ལས་འདས་པ་དང༌། ཡི་གེ་ཁ་བསྐང་བའི་དོན་དུ་བོད་ཀྱི་ལོ་ཙཱ་བས་བསྣན་པར་གདའ། བཅོམ་ལྡན་འདས་དེ་ཉིད་ཆོས་ཀྱི་སྐུ་དེ་བཞིན་ཉིད་དུ་གཤེགས་ཤིང༌། གཟུགས་ཀྱི་སྐུ་དེ་བཞིན་ཉིད་ལ་གཤེགས་པས་དེ་བཞིན་གཤེགས་པ་ལགས་ཏེ། དཔལ་ལྡན་དེ་བཞིན་ཉིད་གཤེགས་ཤིང༌། །དེ་བཞིན་སླར་ཡང་གཤེགས་པ་ཉིད། །འདིས་ནི་ཤེས་རབ་རིགས་པ་ཡིས། །དེ་བཞིན་གཤེགས་ཞེས་བརྗོད་པར་བྱ། །ཞེས་གསུངས་པ་ལྟར་ཡིན ༑ ཐམས་ཅད་ནི་དེ་ལྟ་བུའི་སངས་རྒྱས་ཕྱོགས་བཅུར་བཞུགས་པ་ཐམས་ཅད་ཀྱི་ཞེས་བྱ་བ་ནི། སངས་རྒྱས་རྣམས་སྐུ་གསུང་ཐུགས་འདྲ་ཞིང༌། མཉམ་པས་འདྲ་བའི་སངས་རྒྱས་དེ་རྣམས་ཀྱི་བྱ་བའི་དོན་ཡིན། སྐུ་གསུང་ཐུགས་ཞེས་བྱ་བ། སྐུའི་གསང་བ་ ¡Ã དབུའི་ ( ¡¶ ཞ ¡·¡¶ ལུ ¡· - དབུའི་ ) གཙུག་ཏོར་བ་ལྟར་མི་མཐོང་བ། གསུང་གི་གསང་བ་གསུང་གི་མཐའ་མི་རྟོགས་པ། ཐུགས་ཀྱི་གསང་བ་ཐུགས་ཀྱི་ཚུལ་སུས་ཀྱང་མཐའ་མི་རྟོགས་པ་དཔག་པར་མི་ནུས་པའི་གསང་བ་གསུམ་མམ།

ཡང་ན་སྐུ་མཚན་དང་དཔེ་བྱད་འབར་བ། གསུང་དབྱངས་ཀྱི་ཡན་ལག་དྲུག་ཅུ། ཐུགས་ཤེས་བྱ་ཇི་ལྟ་བ་དང་ཇི་སྙེད་པ་མཁྱེན་པ་ལ་ཟེར། སྙིང་པོ་ཞེས་བྱ་བ་དེ་རྣམ་པ་དབྱེར་མི་ཕྱེད་ཅིང་འདྲེས་པའི་རང་བཞིན་ཡིན་ལ། དེ་ཉིད་སྙིང་པོ་ཀྱེའི་རྡོ་རྗེ་སངས་རྒྱས་ཐམས་ཅད་གཅིག་ཏུ་བསྡུས་པ་ཟུང་དུ་འཇུག་པ་བདེ་བ་ཆེན་པོའི་སྐུ་ཕྱག་བཅུ་དྲུག་པ་ཡུམ་དང་ཞལ་སྦྱོར་གྱི་རྣམ་པ་དེ་ཉིད་སྟོན་པ་ཕུན་སུམ་ཚོགས་པ་ལགས་སོ། །དེ་གང་ན་བཞུགས་ན་རྡོ་རྗེ་བཙུན་མོའི་བྷ་ག་ལ་བཞུགས་ཏེ། རྡོ་རྗེ་ནི་སྟོང་པ་ཉིད་ཟག་པ་མེད་པའི་དབྱིངས་ཏེ་རྣམ་པར་ཐར་པའི་སྒོ་གསུམ་མཚོན་པས་གྲུ་གསུམ་པ། བཙུན་མོའི་བྷ་ག་ནི་སངས་རྒྱས་རྣམས་ཀྱིས་བསྟེན་པར་བྱ་བའི་གནས་བདེ་བའི་སྤྱོད་ཡུལ་ཡིན་ཏེ། སཾ་པུ་ཊ་ལས། གང་ལ་གཙོ་བོ་སྤྱོད་གྱུར་པའི། ཁྱིམ་ནི་བྷ་ག་ཞེས་སུ་བཤད། །ཅེས་གསུངས་པ་ལགས། དེ་ལྟ་བུའི་ཁོང་དུ་ཆུད་པའི་རིན་པོ་ཆེའི་གཞལ་ཡས་ཁང་པ་གྲུ་བཞི་སྒོ་བཞི་པའི་ནང་ན་བཞུགས ༑ དེའང་ཕྱི་མའི་ལེའུ་ལྔ་པ་ལས། འཁོར་ལོ་ཇི་ལྟར་སྔར་གསུངས་ནས ( ¡¶ ལུ ¡· པ ) ། །དེ་ཡི་དབུས་སུ་ང་ཡོད་དེ། །ཞེས་པའི་བར་གྱིས་ཤེས་པར་ནུས་ལ། གཞན་ཡང་རྒྱལ་པོ་ཆེན་པོ་གྲོང་ཁྱེར་ན་བཞུགས་ཟེར་ཡང༌། སྲང་བར་དང༌། ཚོང་ཁང་ན་མི་བཞུགས་པར་ཁང་བཟངས་མཆོག་ན་བཞུགས་པར་ཤེས་སོ། །དེ་བཞིན་དུ་བཅོམ་ལྡན་འདས་རྡོ་རྗེ་བཙུན་མོའི་བྷ་ག་ལ་བཞུགས་ཟེར་ཡང༌། དེའི་ཁོང་དུ་ཆུད་པའི་གཞལ་ཡས་ཁང་ན་བཞུགས་པར་ཤུགས་ལས་ཤེས་པ་ལགས། འོ་ན་གཞལ་ཡས་ཁང་མི་སྨོས་པར་རྡོ་རྗེ་བཙུན་མོའི་བྷ་ག་སྨོས་པའི་རྒྱུ་མཚན་ཅི་ཡིན་སྙམ་ན། གདུལ་བྱ་འདོད་ཆགས་ཅན་གཞུག་པ་དང༌། ཆོས་ཐམས་ཅད་སྐྱེ་བ་མེད་པ་ལས་སྐྱེ་བའི་ཆོ་འཕྲུལ་འབྱུང་བ་ ( ¡¶ ལུ ¡· + མཚོན་པ་ ) ལ་སོགས་པའི་དགོས་པ་དཔག་ཏུ་མེད་པ་ཡོད། དེ་ལ་དགོངས་ནས་གཉིས་སུ་མེད་པ་རྣམ་པར་རྒྱལ་པའི་རྒྱུད་ལས། བྷ་ག་བཅོམ་ལྡན་ཤེས་རབ་སྟེ། །དེ་ན་འདོད་ཆགས་སུན་མི་དབྱུང༌།

། གང་ཞིག་དམ་ཚིག་གསུམ་པོ་རྣམས། །དེ་ཉིད་ཀྱི་ནི་ནང་དུ་འདུས། །ཞེས་གསུངས་པ་ལགས། འདི་བསྡུས་པའི་རྒྱུད་ཡིན་པས། འཁོར་རྒྱས་པར་མ་གསུངས་ཀྱང༌། སཾ་པུ་ཊ་དང༌། རྡོ་རྗེ་སྙིང་པོའི་འགྲེལ་པ་དང༌། དེ་ཉིད་ཀྱི་རྒྱུད་ཕྱི་མས་ཁ་བསྐངས་ནས། དེ་བཞིན་གཤེགས་པའི་འཁོར་ཏིལ་གྱི་གང་བུ་ཏིལ་གྱིས་གང་བ་དང་མཉམ་པ། དཔའ་བོའི་འཁོར་བྱེ་བ་ཕྲག་བརྒྱད་ཅུ་རྣལ་འབྱོར་མའི་འཁོར་རི་རབ་ཀྱི་རྡུལ་དང་མཉམ་པ། འགྲོ་བ་རྒྱུད་ཡོངས་སུ་དག་པ་ལྷ་དང༌། མིའི་འཁོར་ཕུན་སུམ་ཚོགས་པས་བསྐོར་བ་བསྟན་ནས་བཞུགས་སོ། །ཞེས་བྱ་བས་ཕུན་སུམ་ཚོགས་པ་ལྔའི་དོན་བསྡུས་ཏེ་བསྟན་པ་ལགས། དེའང་གནས་ཕུན་སུམ་ཚོགས་པ་རྡོ་རྗེ་བཙུན་མོའི་བྷ་གའི་ཁོང་དུ་ཆུད་པའི་གཞལ་ཡས་ཁང་གྲུ་བཞི་ ( ¡¶ ལུ ¡· + སྒོ་བཞི་ ) པར། སྟོན་པ་ཕུན་སུམ་ཚོགས་པ་བཅོམ་ལྡན་འདས་སྙིང་པོ་ཀྱེའི་རྡོ་རྗེ་ཕྱག་བཅུ་དྲུག་པ་དེ་ལ། འཁོར་ཕུན་སུམ་ཚོགས་པ་རྡོ་རྗེ་སྙིང་པོ་ལ་སོགས་པ་སྔར་སྨོས་པ་རྣམས་ཀྱིས་བསྐོར་ནས། དུས་ཕུན་སུམ་ཚོགས་པ་ཆོས་གསུང་ཞིང་བཞུགས་པའི་སྐད་ཅིག་ལ། ཆོས་ཕུན་སུམ་ཚོགས་པ་རྒྱུད་ཀྱི་རྒྱལ་པོ་འདི་གསུང་ཞིང་བསྟན་པ་ལགས། དེས་ཕ་རོལ་ཏུ་ཕྱིན་པའི་ཐེག་པ་དང་ཐུན་མོང་ལྟར་གླེང་གཞི་ཕུན་སུམ་ཚོགས་པའི་ཚུལ་དུ་བཤད་པ་བསྟན་ཟིན་པ་ལགས།། །།ད་འཁོར་དང་སྟོན་པ་ཐ་མི་དད་ཀྱི་དབང་དུ་བྱས་ནས། རྡོ་རྗེ་ཐེག་པ་ལྟར་རྒྱུད་ཀྱི་ལུས་རྣམ་པར་བཞག་པ་ལྟར་བཤད་པ་སྟོན་པར་བྱེད། དེའང་འཁོར་གྱི་གཙོ་བོ་སྡུད་པ་པོ་སྟོན་པ་ལས་ཐ་དད་ཀྱི་ཚུལ་དུ་བསྟན་པ་ཡང་སངས་རྒྱས་ཀྱི་རྣམ་པར་འཕྲུལ་པ་ཡིན་པས། ངོ་བོ་ཐ་མི་དད་ལ། འདི་སྐད་ལ་སོགས་པའི་གླེང་གཞིའི་ཚིག་ཀྱང་བཅོམ་ལྡན་འདས་ཀྱི་གསུང་ཡིན། དེའང་སློབ་དཔོན་ཀ་མ་ལ་ཀུ་ལི་ཤའི་ཞལ་ནས། འདི་སྐད་ཐོས་པའི་ཚིག་གང་དང༌། །བཞུགས་ཞེས་བྱ་བའི་ཚིག་གནས་པ། །ཐུགས་ཀྱི་རྡོ་རྗེའི་བདག་ཉིད་ཀྱིས། །སངས་རྒྱས་ཀུན་ལ་བསྟན་པ་ཡིན།

།ཞེས་གསུངས་པ་ལགས། འོ་ན་བདག་གིས་ཐོས་ཞེས་སྨོས་པས། སློབ་དཔོན་གཞན་ལས་ཐོས་ནས་སྟོན་པ་ཉན་ཐོས་ལྟར་མི་འགྱུར་རམ་སྙམ་ན། དེ་འདྲར་མི་འགྱུར་ཏེ། ཐོས་པ་ནི་ལྷག་པར་སོན་པ་ཞེས་གསུངས་པས། ཐོས་པའི་དོན་རྟོགས་པ་ལ་ཟེར་བས་ཉིད་ཀྱི་རྟོགས་ཤིང་བྱང་ཆུབ་པ་སྟོན་པ་ལགས། འོ་ན་དེ་ལྟར་གླེང་གཞིའི་ཚིག་གསུངས་པ་ལ་དགོས་པ་ཅི་ཡོད་ན། འོག་ནས་སྟོན་པའི་ཆོས་ཐམས་ཅད་ཀྱི་དོན་བསྡུས་ཏེ་

( ¡¶ ལུ ¡· + གླེང་གཞིར་ ) བསྟན་པས་དབང་པོ་རྣོན་པོས་དེ་ཙམ་ཉིད་ཀྱི་དོན་ཐམས་ཅད་རྟོག་པར་འགྱུར་བ་དང༌། རྟུལ་བོས་ཀྱང་མདོ་རྒྱས་ཀྱི་ཚུལ་གྱིས་བདེ་བླག་ཏུ་ ( ¡¶ ཞ ¡·¡¶ ལུ ¡· + རྟོགས་པར་ ) འགྱུར་བའི་དགོས་པ་ཡོད་པས་དེ་སྐད་ཅེས་གསུངས་པ་ལ། དེའི་བཤད་ཚུལ་ལ་སྤྱི་དང་སྦས་པ་དང་མཐར་ཐུག་ལ་སྦྱར་བ་གསུམ་བདོག དེ་ལ་ཐོག་མར་བསྐྱེདཔའི་རིམ་པ་སྤྱི་ལ་སྦྱར་ན། སྤྱི་དོན་དང༌། ཚིག་དོན་གཉིས་སུ་ཡོད་པ་ལས། ཐོག་མར་སྤྱིའི་དོན་ལ་བརྗོད་བྱ་འཇིག་རྟེན་པའི་དངོས་གྲུབ་ ¡Ã སྒྲུབ་པ་ ( ¡¶ ཞ ¡·¡¶ ལུ ¡· - སྒྲུབ་པ་ ) དང་ཐུན་མོང་གི་སྤྱིའི་དོན། རྗོད་བྱེད་ཡན་ལག་གི་དོན་གྱིས་བཤད། མངོན་པར་རྟོགས་པ་ཐབས་རྒྱུད་ཀྱི་ནང་ནས་རྫོགས་པའི་རིམ་པའི་རྟེན་བསྐྱེད་པའི་རིམ་པ་དང་འབྲེལ ༑ བཤད་པའི་རྒྱུད་རྡོ་རྗེ་གུར་གྱི་ལེའུ་དང་པོ་དང༌། སཾ་པུ་ཊའི་བརྟག་པ་གཉིས་པ་དང༌། གསུམ་པའི་ཆ་ཤས་ཀྱིས་ཀྱང་གསལ་བར་བྱེད་པ་ལགས། ཚིག་གི་དོན་ལ། ཚིག་འདིས་བསྟན་པའི་ཉམས་ལེན་ཅི་འདྲ་ཞིག་སྟོན་ན། ཐོག་མར་རྒྱས་འབྲིང་གང་རུང་གི་སྒོ་ནས་བསོད་ནམས་ཀྱི་ཚོགས་བསགས་ཏེ། དེ་ནས་དུས་སྐད་ཅིག་ལ་བདག་གཞན་ཐམས་ཅད་མི་དམིགས་པའི་སྟོང་པར་བསྒོམས་པས་ཡེ་ཤེས་ཀྱི་ཚོགས་བསགས། སྟོང་པའི་ངང་ལས་རྡོ་རྗེའི་རང་བཞིན་གྱི་སྲུང་བའི་འཁོར་ལོའི་ཆོས་ཀྱི་འབྱུང་གནས་ཀྱི་ཁོང་དུ་གཞལ་ཡས་ཁང་དང་གདན་བསྐྱེད་ནས། ཧེ་རུ་ཀ་བཞི་བདག་མེད་མ་དང་ ¡Ã བཅས་པ་ ( ¡¶ ལུ ¡· - བཅས་པ་ ) ལྔ་གང་རུང་གི་ལྷ་རྣམས་ལྷག་པར་མོས་ནས། སྐུ་གསུང་ཐུགས་ཡི་གེ་གསུམ་གྱི་བྱིན་གྱིས་བརླབ། ཡེ་ཤེས་པ་བསྟིམ། དབང་བསྐུར་རིགས་ཀྱི་བདག་པོས་དབུར་བརྒྱན ༑ སྔགས་ཀྱི་བཟླས་པ་དང༌། ཉལ་བ་དང༌། ལྡང་བ་ལ་སོགས་པ་ཡན་ལག་གི་རྣལ་འབྱོར་རྣམས་ཉམས་སུ་ལེན་པ་བསྟན་ ( ¡¶ ལུ ¡· - བསྟན་ ) པ་ལགས།། །།ད་ཚིག་གང་གིས་སྟོན་ན། འདི་སྐད་ཅེས་བྱ་བའི་བསྐྱེད་པའི་རིམ་པའི་དངོས་གཞི་བསྙེན་སྒྲུབ་བཞི་དང༌། དེའི་ཡན་ལག་མ་ལུས་པ་སྟོན།

ཐོས་པ་ནི་ལྷག་པར་སོན་པ་སྟེ། ཐོབ་པ་ལ་འཇུག་པས་སྒྲུབ་པ་པོའི་རྒྱུད་ལ་ཐོབ་པའི་བསོད་ནམས་ཀྱི་ཚོགས་ལ་ཟེར། དུས་གཅིག་ན་ཞེས་བྱ་བ་སྐད་མ་ཅིག་ལ་སྟོང་པ་ཉིད་དུ་བསྒོམ་པ་ཡེ་ཤེས་ཀྱི་ཚོགས་བསགས་པ་ལ་ཟེར། འོག་གི་ཚིག་ཡར་བླངས་ནས་རྡོ་རྗེ་བཙུན་མོའི་བྷ་ག་ལ་ཞེས་བྱ་བའི། རྡོ་རྗེ་ནི་རྡོ་རྗེའི་རང་བཞིན་ལས་གྲུབ་པའི་ས་གཞི་དང༌། ར་བ་དྲ་བ་ལ་སོགས་པའི་སྲུང་བའི་འཁོར་ལོ་ལ་ཟེར། བཙུན་མོའི་བྷ་ག་ཆོས་ཀྱི་འབྱུང་གནས་ཡིན་ཏེ། དེས་མཚོན་ནས་དེའི་ཁོང་དུ་ཆུད་པ་སྐུ་རྡོ་རྗེ་ལ་པདྨ་རྐྱང་པ་དང༌། གདན་དང་གཞན་རྣམས་ལ་གཞལ་ཡས་ཁང་གདན་དང་བཅས་པ་བསྟན། དེར་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་ཕྱག་གཉིས་པ། གསུང་ཕྱག་བཞི་པ། ཐུགས་ཕྱག་དྲུག་པ། སྙིང་པོ་ཀྱེའི་རྡོ་རྗེ་ཕྱག་བཅུ་དྲུག་པ་གཙོ་བོར་བསྟན། བདག་གིས་ཞེས་བྱ་བ་འཁོར་བསྟན་ཏེ། དེས་མཚོན་ནས་གཽ་རཱི་ལ་སོགས་པ་ ¡Ã ལྷ་མོ་ ( ¡¶ ཞ ¡·¡¶ ལུ ¡· ལྷ་ ) རྣམས་བསྟན་པ་ལགས། བཞུགས་སོ་ཞེས་བྱ་བས་མཇུག་བསྡུ་བ་བསྟན་པ་ལགས་ཏེ། གནས་ཕུན་སུམ་ཚོགས་པ་རྡོ་རྗེ་བཙུན་མོའི་བྷ་ག་ཆོས་འབྱུང་གི་ནང་གཞལ་ཡས་ཁང་གི་ ( ¡¶ ལུ ¡· དང་ ) གདན་ལ། སྟོན་པ་ཕུན་སུམ་ཚོགས་པ་ཧེ་རུ་ཀ་བཞི། བདག་མེད་མ། འཁོར་ཕུན་སུམ་ཚོགས་པའི་གཽ་རཱི་ལ་སོགས་པས་བསྐོར་ནས། དུས་ཕུན་སུམ་ཚོགས་པ་ཡེ་ཤེས་ཀྱི་ཚོགས་སྐད་ཅིག་མའི་རྗེས་ལ། ཆོས་ཕུན་སུམ་ཚོགས་པ་བསྐྱེད་པའི་རིམ་པ་ཡན་ལག་དང་བཅས་པ་དང༌། སྣང་སྟོང་ཟུང་འཇུག་གི་ཏིང་ངེ་འཛིན་འབྱུང་ཞེས་བསྟན་པས་འོག་ནས་འབྱུང་བ་བསྐྱེད་པའི་རིམ་པ་མཐའ་དག་གིས་ལུས་རྣམ་པར་བཞག་པར་འགྱུར་བ་ལགས། དེས་བསྐྱེད་པའི་རིམ་པ་ལ་སྦྱར་བ་བཤད་ཟིན། དེ་སྦས་པ་ལ་སྦྱར་བ་ལ་གཉིས། རང་བྱིན་བརླབ་ལ་སྦྱར་བ་དང༌། དཀྱིལ་འཁོར་འཁོར་ལོ་ལ་སྦྱར་བ་གཉིས་བདོག དེ་ལ་ཐོག་མར་རང་བྱིན་བརླབ་ལ་སྦྱོར་བའི་བཤད་ཚུལ་གཉིས་སུ་བདོག་པའི་སྤྱི་དོན་ལ། བརྗོད་བྱ་གསང་དབང་མ་ཐོབ་པ་ལ་གསང་བས་སྦས་པ།

རྗོད་བྱེད་ཡན་ལག་དང་ཡི་གེའི་དོན་གཉིས་ཀྱིས་བཤད། མངོན་པར་རྟོགས་པ་ཐབས་ཀྱི་རྒྱུད་ཀྱི་ནང་ནས ༑ རྫོགས་རིམ་རང་བྱིན་བརླབ་དང་འབྲེལ། བཤད་པའི་རྒྱུད་སཾ་པུ་ཊའི་བརྟག་པ་དང་པོའི་རབ་ཏུ་བྱེད་པ་བཞི་པས་གསལ་བར་འཆད་པ་ལགས། གཞུང་གི་དོན་ལ། གཞུང་འདིས་བསྟན་པའི་ཉམས་སུ་བླང་བའི་རིམ་པ་ཅི་འདྲ་བ་ཅིག་སྟོན་ན། རང་ལྷའི་སྐུར་བསྒོམས་ཤིང་ལུས་ཀྱི་འཕྲུལ་འཁོར་དང་ལྡན་པས་རྩ་གསུམ་དང་འཁོར་ལོ་བཞི་གསལ་བཏབ་ནས། ལྟེ་བར་གཏུམ་མོའི་མེ་སྦར་བས་གཡས་རོ་མའི་མེའི་ནུས་པ་དང་འགྲོགས་ཏེ་གྱེན་དུ་འབར་བས་འཁོར་ལོ་གོང་མ་རྣམས་བསྲེགས། དེ་བཞིན་གཤེགས་པའི་རྒྱུད་ལ་འགྲོ་འོང་བྱས། སངས་རྒྱས་ཐམས་ཅད་ཀྱི་བྱང་ཆུབ་ཀྱི་སེམས་སྤྱན་དྲངས་པས་རང་གི་སྤྱི་བོ་ནས་ཞུགས། གཡོན་རྐྱང་མའི་ཐིག་ལེ་དང་བསྡོངས་ཏེ་བབས་པས། འཁོར་ལོ་རྣམས་རིམ་པ་བཞིན་གསལ་བཏབ། ཐིགས་པ་གཅིག་ལྟེ་བའི་གཏུམ་མོའི་མེ་ལ་རེག་པས། མེའི་ཟེར་མ་དབུ་མ་ནས་ཡར་སོང་བས་སྙིང་གའི་ཧཱུྃ་དང༌། མགྲིན་པའི་ཨོཾ་བཅོམ། སྤྱི་བོའི་ཧཾ་ལས་ཐིག་ལེའི་རྒྱུན་དབུ་མ་ནས་བབས། གཏུམ་མོའི་མེ་ཤིན་ཏུ་ཕྲ་བ་ཡར་སོང་ ( ¡¶ ཞ ¡·¡¶ ལུ ¡· འོང་ ) བས་དབུ་མའི་ནང་དུ་རོ་གཅིག་ཏུ་འདྲེས་པ་ལ་ཡིད་གཏད་ནས་རླུང་ཁ་སྦྱར་བསྒོམས་པ་ལས། སྟོང་གསལ་གྱི་ཏིང་ངེ་འཛིན་སྐྱེ་བར་འགྱུར་བ་ཡིན། ཉམས་སུ་བླང་བྱ་དེ་འདྲ་ཞིག་སྟོན་པ་ལགས། ཚིག་གང་གིས་ཇི་ལྟར་སྟོན་ན། འདི་སྐད་བདག་གིས་ཐོས་པ་ལ། སཾ་སྐྲྀ་ཏའི་སྐད་ཀྱིས། ཨེ་ཝཾ་མ་ཡ་ཟེར་ཞིང༌། དེས་འཁོར་ལོ་བཞིའི་གསལ་འདེབས་བསྟན་པ་ལགས། དེའང་སཾ་པུ་ཊ་ལས། ཨེ་ནི་ས་རུ་ཤེས་པར་བྱ། །ལས་ཀྱི་ཕྱག་རྒྱ་སྤྱན་མ་ཉིད། །སྙིང་རྗེ་ཆེན་པོ་ཐབས་ཆེན་མོ། །རང་བཞིན་སྣ་ཚོགས་སྤྱོད་ཡུལ་ཏེ། །ལྟེ་བར་སྣ་ཚོགས་འདམ་སྐྱེས་ལ། །སྤྲུལ་པའི་འཁོར་ལོ་རྣམ་པར་གནས། །ཝཾ་ནི་ཆུ་རུ་ཤེས་པར་བྱ ༑ ༑ ཆོས་ཀྱི་ཕྱག་རྒྱ་མཱ་མ་ཀཱི། །བྱམས་པ་དང་ནི་སྨོན་ལམ་ཚུལ། །ལྷ་མོ་རྡོ་རྗེའི་རིགས་གཙོ་མ།

།སྙིང་གར་ཆུ་སྐྱེས་འདབ་བརྒྱད་ལ། །ཆོས་ཀྱི་འཁོར་ལོ་ཡང་དག་གནས། །མ་ནི་མེ་རུ་བརྗོད་པར་བྱ། །ཕྱག་རྒྱ་ཆེན་མོ་གོས་དཀར་མོ། ། དགའ་དང་སྟོབས་ཀྱི་རྣལ་འབྱོར་གྱིས། །ལྷ་མོ་པདྨའི་རིགས་བྱུང་མ། །ལྐོག་མར་ཆུ་སྐྱེས་འདབ་བརྒྱད་གཉིས། །ལོངས་སྤྱོད་འཁོར་ལོ་རྣམ་པར་གནས། །ཡ་ནི་རླུང་གི་རང་བཞིན་ཏེ། །ཉོན་མོངས་ཐམས་ཅད་རབ་འཇོམས་བྱེད། །དམ་ཚིག་ཕྱག་རྒྱ་ཆེན་མོར་ངེས། །ལྷ་མོ་ལས་ཀྱི་རིགས་གཙོ་མ། །བཏང་སྙོམས་ཡེ་ཤེས་རྣལ་འབྱོར་གྱིས། །སྒྲོལ་མ་འཁོར་བ་སྒྲོལ་བ་མོ། །འདམ་སྐྱེས་འདབ་མ་སུམ་ཅུ་གཉིས ༑ ༑ བདེ་ཆེན་འཁོར་ལོ་ཆེན་པོར་གནས། །ཞེས་གསུངས་པས། ཨེས་ལྟེ་བ་སྤྲུལ་པའི་འཁོར་ལོ། ཝཾ་གྱིས་སྙིང་ག་ཆོས་ཀྱི་འཁོར་ལོ། མས་མགྲིན་པ་ལོངས་སྤྱོད་ཀྱི་འཁོར་ལོ། ཡས་སྤྱི་བོ་བདེ་ ¡Ã བ་ཆེན་པོ་ ( ¡¶ ཞ ¡· ཆེན་གྱི་འཁོར་ལོ་ ) རྣམས་བསྟན། དེས་མཚོན་ནས་རྩ་གསུམ་ཀྱང་གསལ་གདབ། ཐོས་པ་ལ་ཤྲུ་ཏཾ་ ( ¡¶ ཞ ¡·¡¶ ལུ ¡· ཏ ) ཟེར་ལ། ཤྲུ་ལས་དྲངས་ན་ཤྲ་བ་ཞེས་བྱ་བ། འཛག་པ་ལ་ཟེར་ཏེ། གཏུམ་མོའི་མེ་འབར་བས། སྤྱི་བོ་ནས་ཁམས་བྱང་ཆུབ་ཀྱི་སེམས་གཡོན་ནས་འཛག་པ་བསྟན། ཏ་ལས་དྲངས་ན་ ( ¡¶ ལུ ¡· + ཏ་ ) བིསྟཱ་ར་ཞེས་བྱ་བ་རྒྱས་པའམ་འཕེལ་བ་ལ་འཇུག དེ་ཡང་འབར་འཛག་དབུ་མར་ཐིམ་པས་ཁམས་དང་དྲོད་རྒྱས་ཤིང་བདེ་བ་འཕེལ་བ་བསྟན། དེའང་སཾ་པུ་ཊ་ལས། ཤྲུ་ཞེས་བྱ་བ་ནི་འཛག་པའོ ༑ ༑ ཏ་ཞེས་བྱ་བ་ནི་གང་ཡང་བདེ་བ་ཆེན་པོའི་མགོན་པོའོ། །ཞེས་གསུངས་པ་ལགས། དུས་གཅིག་ན་ཞེས་བྱ་བའི་དུས་ཞེས་བྱ་བ་འདིས་དུས་གསུམ་བསྟན་ཏེ ༑ གཡས་ནས་མེ་འབར་བ་སྡུག་བསྔལ་གྱི་དུས། གཡོན་ནས་ཁམས་འབབ་བ་བདེ་བའི་དུས། འབར་འཛག་དབུ་མར་ཐིམ་པས་བསམ་གྱིས་མི་ཁྱབ་པའི་དུས་གསུམ་ལགས། གཅིག་ན་ཞེས་བྱ་བ་བསམ་གྱིས་མི་ཁྱབ་པའི་དུས་དེའི་ཚེ་ན་རྣམ་པར་རྟོགས་པའི་ཟླ་མེད་པས་གཅིག་ན་ཞེས་བྱ། དེའང་སཾ་པུ་ཊ་ལས། ས་མ་ཡས་ནི་དུས་གསུངས་ཏེ། །དུས་ནི་རྣམ་པ་གསུམ་དུ་བརྗོད། །བདེ་བའི་དུས་དང་སྡུག་བསྔལ་དུས།

།བསམ་གྱི་མི་ཁྱབ་དུས་ཉིད་དོ། །འོ་མའི་རྒྱུན་ལྟར་སྣ་བུག་ཏུ། ། འོང་བ་བདེ་བའི་དུས་སུ་བརྗོད། །མེ་ཡི་གཟུགས་ཀྱིས་འགྲོ་བ་ནི། །སྡུག་བསྔལ་དུས་སུ་དེ་གཅིག་གྲགས། །དུས་ནི་བསམ་གྱིས་མི་ཁྱབ་དུས། །གཅིག་ནི་ལྷན་ཅིག་སྐྱེས་པ་ཡིན། །ཞེས་གསུངས་པ་ལགས། དེའི་ཚེ་མངོན་དུ་བྱས་པའི་ཡེ་ཤེས་དེས་མཚན་མ་དང་རྣམ་པར་རྟོག་པ་བཅོམ་ཞིང༌། ཡེ་ཤེས་ཆེན་པོའི་སྐལ་བ་དང་ལྡན་པས་བཅོམ་ལྡན་འདས། གཏུམ་མོའི་མེས་ ¡Ã རོ་མའི་མེ་ ( ¡¶ ལུ ¡· - རོ་མའི་མེ་ ) དེ་བཞིན་དུ་ཡར ་གཤེགས་ ཤིང་ཐིག་ལེ ་རྐྱང་ མའི་བྱང་སེམས་དེ་བཞིན་དུ་མར་ ( ¡¶ ཞ ¡· - མར་ ) གཤེགས་པས་དེ་བཞིན་གཤེགས་པ་ཐམས་ཅད་ནི་བདུད་རྩིའི་དྭངས་མ་དང་དབང་པོ་དང་འབྱུང་བའི་དྭངས་མ་ཐམས་ཅད་ལ་ཟེར། དེ་རྣམས་ཀྱི་སྐུ་ཞུ་བ། གསུང་བདེ་བ། ཐུགས་མི་རྟོག་པ། སྙིང་པོ་རང་རིག་པ་གསལ་བ་སྟེ། ཆོས་གཞི་ལྡན་བསྟན ( ¡¶ ཞ ¡· - བསྟན ) ། རྡོ་རྗེ་ནི་རྡོ་རྗེའི་ལུས། བཙུན་མོའི་བྷ་ག་ནི་བདེ་བ་དང་ ༑ ཡེ་ཤེས་སྐྱེ་བའི་གནས། འཁོར་ལོ་བཞི་དང་ཁྱད་པར་དུ་ལྟེ་བ་སྤྲུལ་པའི་འཁོར་ལོ་བྷ་གའི་རྣམ་པ་ཅན་ལགས། བཞུགས་སོ་ཞེས་བྱ་བས་དོན་བསྡུས་ནས་བསྟན་ཏེ། གནས་ཕུན་སུམ་ཚོགས་པ་རྩ་དང་འཁོར་ལོ་རྣམས་ལ་ཁྱད་པར་དུ་ལྟེ་བར ༑ སྟོན་པ་ཕུན་སུམ་ཚོགས་པ་རང་བྱུང་གི་ཡེ་ཤེས་ཆོས་བཞི་ལྡན་ཏེ། འཁོར་ཕུན་སུམ་ཚོགས་པ་བདུད་རྩི་དང༌། དབང་པོ་དང་འབྱུང་བའི་དྭངས་མས་བསྐོར་ནས ༑ དུས་ཕུན་སུམ་ཚོགས་པ་བསམ་གྱིས་མི་ཁྱབ་པའི་དུས་སུ། ཆོས་ཕུན་སུམ་ཚོགས་པ་གསལ་སྟོང་གི་ཏིང་ངེ་འཛིན་མཆོག་འདི་འབྱུང་ཞེས་བསྟན་ཏེ། དེས་འོག་ནས་འབྱུང་བ་བདག་བྱིན་གྱིས་བརླབ་པ་ཡན་ལག་དང་བཅས་པ་ཐམས་ཅད་ཀྱི་ལུས་རྣམ་པར་བཞག་པ་བསྟན་པ་ལགས། དེས་རང་བྱིན་བརླབ་ལ་སྦྱར་བ་བསྟན་ནས། ད་སྦས་པ་དཀྱིལ་འཁོར་ ¡Ã འཁོར་ལོ་ ( ¡¶ ཞ ¡· - འཁོར་ལོ་ ) ལ་སྦྱར་ནས་བཤད་ནའང༌། སྤྱི་དོན་དང༌། གཞུང་དོན་གཉིས་བདོག སྤྱི་དོན་ལ་བརྗོད་བྱ་དབང་གསུམ་པ་མ་ཐོབ་པ་ལ་གསང་བས་ན་སྦས་པ།

རྗོད་བྱེད་ཡན་ལག་དང་ཡི་གེའི་དོན་གཉིས་ཀྱིས་འཆད། མངོན་པར་རྟོགས་པ་ཐབས་རྒྱུད་ཀྱི་ནང་ན་དཀྱིལ་འཁོར་འཁོར་ལོ་དང་འབྲེལ། བཤད་པའི་རྒྱུད་སཾ་པུ་ཊའི་བརྟག་པ་དང་པོའི་རབ་ཏུ་བྱེད་པ་བཞི་པས་གསལ་བར་འཆད་པ་ལགས། ད་གཞུང་གི་དོན་ལ་གཉིས་བདོག་པའི་ཐོག་མར་གཞུང་འདིས་བསྟན་པ་ཉམས་སུ་བླང་བའི་ཚུལ་ཅི་འདྲ་ཞིག་སྟོན་ན། ཐོག་མར་བདག་དང་ཕྱག་རྒྱ་ལྷར་བསྐྱེད་པ་ལྷའི་འདུ་ཤེས། མཁའ་དང་གསང་བ་བྱིན་གྱིས་བརླབ་པ་སྔགས་ཀྱི་འདུ་ཤེས། ལྷན་ཅིག་སྐྱེས་པའི་ཡེ་ཤེས་མངོན་དུ་བྱ་སྙམ་པ། ཆོས་ཀྱི་འདུ་ཤེས་དང་ལྡན་པས། སྙོམས་པར་ཞུགས་པས་ཐ་མལ་པའི་འདོད་ཆགས་ཞི་བར་བྱེད་པ་འདོད་ཆགས་ཆེན་པོས་ཁམས་བྱང་ཆུབ་ཀྱི་སེམས་རྣམས་དབང་གི་གནས་སུ་ཕབ་པས་བདེ་བ་རྒྱས་པར་བྱས་ནས་ལྷན་ཅིག་སྐྱེས་པའི་ཡེ་ཤེས་སྐྱེད་ཅིང༌། ཁམས་རྣམས་ ( ¡¶ ཞ ¡· - རྣམས་ ) ལུས་ལ་ཁྱབ་པར་བྱས་ནས་བདེ་སྟོང་ཟུང་འཇུག་གི་ཏིང་ངེ་འཛིན་རྒྱུན་དུ་བསྐྱངས་པས། འབྲས་བུ་རྣམ་གྲོལ་གྱི་ཡེ་ཤེས་མངོན་དུ་བྱེད་པ་ལགས། ད་གཞུང་གང་གིས་སྟོན་ན། འདི་སྐད་ལ་སོགས་པའི་གླེང་གཞིའི་ཚིག་རྣམས་ཀྱིས་སྟོན་པ་ལགས། དེའང་འདི་སྐད་ལ་སཾ་སྐྲྀ་ཏའི་སྐད་དུ་ཨེ་ཝཾ་ཟེར། ཨེས་ཤེས་རབ་བདག་མེད་མ་དང༌། དེའི་བྷ་ག་པདྨར་བསྐྱེད་པ་བསྟན། ཝཾ་གྱིས་ཐབས་ཀྱེའི་རྡོ་རྗེ་ ¡Ã དང༌། དེའི་གསང་གནས་རྡོ་རྗེར་ ( ¡¶ ལུ ¡· - དང༌། དེའི་་་་་་་རྡོ་རྗེར་ ) བསྐྱེད་པ་བསྟན། ཡང་ཨེས་ཐབས་ཀྱི་གསང་གནས་ཀྱི་འཁོར་ལོའི་ཕྱི་སྐོར་འདོམ་ ( ¡¶ ཞ ¡·¡¶ ལུ ¡· - འདོམ་ ) གྲུ་གསུམ་པ་དང༌། ཝཾ་གྱིས་ཤེས་རབ་ཀྱི་རྩ་མཛེས་པའི་ ¡Ã སྤྱི་བོ་ ( ¡¶ ལུ ¡· ས་བོན་ ) བསྟན། ཨེ་ཝཾ་གཉིས་ཀས་ཐབས་ཤེས་རབ་སྟེང་འོག་ཏུ་སྙོམས་པར་འཇུག་པ་བསྟན། དེ་རྣམས་སཾ་པུ་ཊ་ལས། ཨེ་ནི་ཤེས་རབ་བརྗོད་པར་བྱ། །ཝཾ་གྱིས་ཐབས་དང་ལྡན་པ་ཉིད། །ཝཾ་གྱིས་རྣམ་པར་བརྒྱན་པ་ཉིད། །ཨེས་ནི་ངེས་པར་མཛེས་པར་འགྱུར། །ཐབས་དང་ཤེས་རབ་རང་བཞིན་གྱིས། །སྟེང་དང་འོག་ཏུ་སྙོམས་པར་འཇུག

།ཨེ་ཉིད་དང་ནི་ཝཾ་ཉིད་ནི། །གཉིས་གཉིས་སུ་ནི་བརྗོད་པ་ཉིད། །ཅེས་གསུངས་པ་བསྟན་པ་ལགས། མ་ཡ་ ( ¡¶ ལུ ¡· - ཡ་ ) ལས་དྲངས་ན། མ་ཧཱ་རཱ་ག་ཞེས་བྱ་བ་འདོད་ཆགས་ཆེན་པོ་ལ་འཇུག་སྟེ། སྙོམས་པར་ཞུགས་པའི་འདོད་ཆགས་ཆེན་པོའི་མེས་བསྐུལ་ནས་བྱང་ཆུབ་ཀྱི་སེམས་དབང་གི་གནས་སུ་འདུ་ལ། ཡ་ལས་དྲངས་ན། བ་ཡུ་རླུང་ལ་འཇུག་སྟེ། དལ་བར་རྒྱུ་བའི་རླུང་གིས་ལུས་ཐམས་ཅད་ལ་ཁྱབ་པ་བྱེད་པ་ཡིན་པར་གདའ། ཁམས་དབང་གི་གནས་སུ་འཛག་པ་ཤྲུས་བསྟན། ཁམས་དེ་ལུས་ལ་རྒྱས་པར་བྱེད་པ་ཏས་བསྟན། དེའང་སཾ་པུ་ཊ་ལས། མ་ཡ་ཞེས་བྱ་བ་ནི་འདོད་ཆགས་ཆེན་པོ་སྟེ་འདི་ལ་ ( ¡¶ ཞ ¡· - ལ་ ) རྟག་ཏུ་གནས་པའོ། །ཤྲུ་ཞེས་བྱ་བ་ནི་འཛག་པའོ། །ཏ་ཞེས་བྱ་བ་ནི་གང་ཡང་བདེ་བ་ཆེན་པོའི་མགོན་པོ་ཞེས་གསུངས་པ་ལགས། དུས་ཞེས་བྱ་བ་ནི་ ( ¡¶ ཞ ¡·¡¶ ལུ ¡· + དུས་ ) མཚན་ཉིད་དང་བྲལ་བའི་དུས་ལ་ཟེར། གཅིག་ན་ཞེས་བྱ་བ་དེའི་དུས་ན་རྣམ་པར་རྟོག་པའི་ཟླ་མེད་པས་ན་གཅིག་ན་ཞེས་བྱ་བ་ཡིན། དེའང་སཾ་པུ་ཊ་ལས། དུས་ནི་བསམ་གྱི་མི་ཁྱབ་དུས། །གཅིག་ནི་ལྷན་ཅིག་མེད་པ་ཡིན། །འདོད་ཆགས་མེད་ཅིང་ཆགས་བྲལ་མེད། །དབུ་མར་དམིགས་ ( ¡¶ ཞ ¡· གནས་ ) པར་མི་འགྱུར་རོ། །ཞེས་གསུངས། དེའི་ཚེ་མངོན་དུ་བྱས་པའི་ཡེ་ཤེས་དེས་མཚན་མ་དང་རྣམ་པར་རྟོག་པ་བཅོམ་ཞིང་བདེ་བ་ཆེན་པོའི་ཡེ་ཤེས་ཀྱི་སྐལ་བ་དང་ལྡན་པས་བཅོམ་ལྡན་འདས། ཡས་འབབ་ཀྱི་དགའ་བ་བཞི་དབང་གི་གནས་སུ་གཤེགས་ཤིང༌། མས་བརྟན་གྱི་དགའ་བ་བཞིས་སྤྱི་བོར་ ¡Ã གཤེགས་པས་ ( ¡¶ ཞ ¡· - གཤེགས་པས་ ) དེ་བཞིན་གཤེགས་པ། ཐམས་ཅད་ནི་བདུད་རྩིའི་དྭངས་མ་ཐམས་ཅད། དེ་རྣམས་ཀྱི་སྐུ་དགའ་བ། གསུང་མཆོག་དགའ། ཐུགས་དགའ་བྲལ་གྱི་དགའ་བ། སྙིང་པོ་ལྷན་ཅིག་སྐྱེས་པའི་ཡེ་ཤེས། རྡོ་རྗེ་རིགས་ལྔ། བཙུན་མོ་དེས་བཟུང་བའི་རིག་མ། བྷ་ག་དེའི་ཉེར་གནས་ལ་ཟེར། བཞུགས་སོ་ཞེས་བྱ་བས་དོན་བསྡུས་ནས་བསྟན་ཏེ། གནས་ཕུན་སུམ་ཚོགས་པ་དབང་གི་གནས་སུ། སྟོན་པ་ཕུན་སུམ་ཚོགས་པ་ཞུ་བདེ་ལྷན་ཅིག་སྐྱེས་པའི་ཡེ་ཤེས་ཆོས་བཞི་ལྡན་དེ་ལ།

འཁོར་ཕུན་སུམ་ཚོགས་པ་བདུད་རྩིའི་དྭངས་མས་བསྐོར་ནས། དུས་ཕུན་སུམ་ཚོགས་པ་མཚན་ཉིད་དང་བྲལ་བའི་སྐད་ཅིག་མ་ལ། ཆོས་ཕུན་སུམ་ཚོགས་པ་བདེ་སྟོང་གི་ཏིང་ངེ་འཛིན་འབྱུང་ངོ་ཞེས་བསྟན་པས། འོག་ནས་འབྱུང་བའི་དཀྱིལ་འཁོར་གྱི་འཁོར་ལོའི་ལམ་ཡན་ལག་དང་བཅས་པ་ཐམས་ཅད་ཀྱི་ལུས་རྣམ་པར་བཞག་པར་འགྱུར་བ་ལགས ༑ དེས་དཀྱིལ་འཁོར་འཁོར་ལོ་ལ་སྦྱར་བ་ ¡Ã བསྟན་པ་ ( ¡¶ ཞ ¡·¡¶ ལུ ¡· - བསྟན་པ་ ) ཡིན་ཏེ། དེ་རྣམས་ཀྱི་སྦས་པ་ལ་སྦྱར་བ་གཉིས་བསྟན་པ་ལགས། དམ་ཚིག་དེ་དག་ཉིད་མཐར་ཐུག་ལ་སྦྱར་བ་བསྟན་ན། སྤྱི་དོན་དང་གཞུང་དོན་གཉིས་སུ་བདོག་པའི་སྤྱི་དོན་ལ། འདིའི་བརྗོད་བྱ་མཐར་ཐུག་འབྲས་བུ་སྟོན། རྗོད་བྱེད་ཡན་ལག་དང་ཡི་གེའི་དོན་གྱིས་འཆད། མངོན་པར་རྟོགས་པ་མཐར་ཐུག་གི་འབྲས་བུ་དང་འབྲེལ། བཤད་པའི་རྒྱུད་སཾ་པུ་ཊའི་ལེའུ་དང་པོས་གསལ་བར་འཆད་པ་ལགས། གཞུང་གི་དོན་ལ། ཚིག་འདིས་དོན་ཇི་ལྟ་བུ་ཞིག་སྟོན་ན། མཐར་ཐུག་སངས་རྒྱས་ཀྱི་ཆོས་ཀྱི་སྐུའི་ངང་དུ་འཁོར་བ་དང་མྱ་ངན་ལས་འདས་པ་ཐམས་ཅད་རོ་གཅིག་ཅིང་དབྱེར་མི་ཕྱེད་ན་སངས་རྒྱས་ཀྱི་སྐུ་དང་མཛད་པ་ཐམས་ཅད་སྨོས་མི་དགོས་ཤིང༌། དེ་དང་རྗེས་སུ་མཐུན་པར་བུམ་དབང༌། གསང་དབང་

༑ ཤེས་རབ་ཡེ་ཤེས་ཀྱི་དབང་གིས་བསྡུས་པའི་དམིགས་པ་དང་ ¡Ã བཅས་པ་དང་ ( ¡¶ ལུ ¡· - བཅས་པ་དང་ ) ། ཐབས་ཀྱི་ཡན་ལག་དང༌། ཏིང་ངེ་འཛིན་ཐམས་ཅད་ཀྱང་དབང་བཞི་པའི་རྣམ་པར་མི་རྟོག་པའི་ཏིང་ངེ་འཛིན་དུ་དབྱེར་མི་ཕྱེད་པ་སྟོན། དེ་ ( ¡¶ ཞ ¡· + དག་ ) ཚིག་གང་གིས་ཇི་ལྟར་སྟོན་ན། ཐོག་མར་ཐོས་པ་ཞེས་བྱ་བ་ཡར་བླངས་ནས། ཐོས་པའི་དོན་ཐོབ་པ་ལ་འཇུག དེའང་སངས་རྒྱས་ཀྱི་ལམ་བསོད་ནམས་དང༌། ཡེ་ཤེས་ཀྱི་ཚོགས་ ¡Ã ཡོངས་སུ་ ( ¡¶ ལུ ¡· - ཡོངས་སུ་ ) རྫོགས་པས་མཐར་ཐུག་འབྲས་བུའི་གོ་འཕང་ཐོབ་པའི་ཚེ། དབྱིངས་དང་ཡེ་ཤེས་རོ་གཅིག་པ་བརྙེས་ནས་དེའི་ངང་ལས་མ་གཡོས་བཞིན་དུ། གདུལ་བྱ་དག་པའི་སྣང་བ་ལ། འདི་སྐད་ལ་སོགས་པའི་ཆོས་ཀྱི་རྣམ་གྲངས་དུ་མ་དང༌། བདག་གིས་ཞེས་བྱ་བ་འཁོར་གྱི་དཀྱིལ་འཁོར་དུ་མ་དང༌། དུས་གཅིག་ན་ཞེས་དུས་ཀྱི་སྣང་བ་དང༌། བཅོམ་ལྡན་འདས་ལ་སོགས་པ་སྟོན་པའི་སྣང་བ་དང༌། རྡོ་རྗེ་བཙུན་མོའི་བྷ་གས་གནས་ཕུན་སུམ་ཚོགས་པ་རྣམས་སུ་སྣང་བ་བསྟན་ཡང༌། དེ་དང་སངས་རྒྱས་ཀྱི་ཐུགས་གཉིས་སུ་མེད་པའི་ཡེ་ཤེས་ཀྱི་སྣང་བ་དང༌། རྟེན་ཟག་པ་མེད་པའི་དབྱིངས་སུ་རོ་གཅིག་ ¡Ã པ་ལགས་ ( ¡¶ ཞ ¡· - པ་ལགས་ ) པར་གདའ། དེའང་སཾ་པུ་ཊ་ལས་ཐོས་པ་ཞེ་བྱ་བ་ནི་ལྷག་པར་སོན་པ་སྟེ། འདིས་ནི་རྣམ་པར་ཐར་པ་བསམ་གྱིས་མི་ཁྱབ་པ་ལྷག་པར་མོས་པའི་ཏིང་ངེ་འཛིན་རྙེད་དོ། །ཞེས་བྱ་བར་སྙེགས་སོ ༑ ༑ ཞེས་གསུངས། ཡང་སྟོན་པ་དང་སྡུད་པ་པོའང་ཐ་མི་དད་པ་སཾ་པུ་ཊ་ལས། འཆད་པ་པོ་ང་ཆོས་ཀྱང་ང༌། །རང་གི་ཚོགས་ལྡན་ཉན་པ་ང༌། །དེ་དག་ཐ་དད་ཀྱི་སྣང་བ་ལ་ཇི་ལྟར་འཚལ་བར་བགྱི་གང་དུ་བདེ་བ་ཆེན་པོའི་ ¡Ã མགོན་པོ་ ( ¡¶ ཞ ¡·¡¶ ལུ ¡· - མགོན་པོ་ ) གར་མཛད་པ་ན་གཅིག་ཉིད་དུ་མའི་རོ་ཞེས་བྱ་བའི་ ¡Ã ཚིག་གིས་ ( ¡¶ ཞ ¡· ཚོགས་ ) རོལ་པར་མཛད་དོ། །ཞེས་གསུངས་ཤིང༌། སློབ་དཔོན་ཀ་མ་ལ་ཀུ་ལི་ཤའི་ཞལ་ནས་ཀྱང༌། འདི་ལ་སྡུད་པར་བྱེད་པ་པོ། །གཞན་དག་ཡོད་པ་མ་ཡིན་ཞེས། །བདག་ཉིད་འབའ་ཞིག་སྨྲ་བར་བྱེད།

།རྒྱུད་མཛད་པ་ནི་ཐུགས་རྡོ་རྗེ ༑ ༑ གསུང་པ་པོ་དེ་སྡུད་པའང་དེ། །ཞེས་གསུངས་པ་ལགས། བཞུགས་སོ་ཞེས་བྱ་བ་སྐུ་གསུམ་གྱི་བཞུགས་ཚུལ་བསྟན་ཏེ། དེ་ལ་བཞུགས་པ་པོ་ཆོས་ཀྱི་སྐུ་སྤྲོས་པ་ཐམས་ཅད་དང་བྲལ་བ་དེ། བཞུགས་པའི་གནས་འཁོར་འདས་ཐམས་ཅད་ལ། བཞུགས་པའི་ཚུལ་འཁོར་འདས་དབྱེར་མེད་རོ་གཅིག་པའི་ཚུལ་གྱིས་བཞུགས ༑ ལོངས་སྐུ་ལ་སྦྱར་ན། བཞུགས་པ་པོ་ལོངས་སྤྱོད་རྫོགས་པའི་སྐུ་ཟུང་དུ་འཇུག་པ་བདེ་བ་ཆེན་པོ་དེ་ཉིད་བཞུགས་པའི་གནས་འོག་མིན་ཆོས་ཀྱི་འབྱུང་གནས་ཀྱི་ནང་གཞལ་ཡས་ཁང་དུ། བཞུགས་པའི་ཚུལ་ལྷན་ཅིག་སྤྱོད་པའི་བཙུན་མོ་དང་ཞལ་སྦྱོར་ཞིང༌། གཟུགས་རྡོ་རྗེ་མ་ལ་སོགས་པའི་རྗེས་སུ་འབྲང་མའི་འཁོར་གྱིས་བསྐོར་ནས། ཟག་པ་མེད་པའི་བདེ་བ་ལ་ལོངས་སྤྱོད། བྱང་ཆུབ་སེམས་དཔའ་རྣམས་ལ་ཐེག་པ་ཆེན་པོའི་ཆོས་གསུང་ཞིང་བཞུགས། དེའང་སཾ་པུ་ཊ་ལས། རང་གི་ཡེ་ཤེས་ལ་རང་གི་ཡེ་ཤེས་ཀྱིས་ལོངས་སྤྱོད་པ་ནི་སངས་རྒྱས་རྣམས་ཀྱང་སྤོང་བ་མི་མཛད། ཅེས་བྱ་བ་དང༌། ཨེ་མའོ་སངས་རྒྱས་ཐམས་ཅད་ཀྱི ༑ ༑ ཀུན་མཁྱེན་ཡེ་ཤེས་བླ་ན་མེད། །དེ་བཞིན་གཤེགས་པ་བདེ་དོན་གང༌། ། བཙུན་མོ་ཉེ་བར་མཛད་པ་པོ། །ཞེས་གསུངས་པ་ལགས། བཞུགས་པ་པོ་སྤྲུལ་པའི་སྐུ་ཐུགས་རྗེ་ཆེན་པོ་དང་ལྡན་ཞིང༌། རྣམ་འཕྲུལ་བསམ་གྱིས་མི་ཁྱབ་པ་དང་ལྡན་པ་དེ། བཞུགས་པའི་གནས་གདུལ་བྱ་རྣམས་ཀྱི་རྒྱུད་ལ། བཞུགས་པའི་ཚུལ་གང་ལ་ཅིས་འདུལ་དེ་ལ་དེའི་རྣམ་ ¡Ã པས་བསྟན་ ( ¡¶ ལུ ¡· པ་སྤྲུལ་ ) ནས། གདུལ་བྱའི་སྐྱོ་བོའི་ཡིད་འཕྲོག་ཅིང་བཞུགས། དེའང་བཞུགས་པ་ལ་བི་ཛ་ཧཱ་ར་ཟེར། བི་བི་ཙི་ཏྲ་སྣ་ཚོགས་ལ་འཇུག ཛ་ཛནྨ་གདུལ་བྱའི་སྐྱེ་བོ་ལ་འཇུག ཧ་ཧ་ར་ཡིད་འཕྲོག་པ་ལ་ཟེར། དེའང་སཾ་པུ་ཊ་ལས། ཀྱེ་བཅོམ་ལྡན་འདས་བཞུགས་སོ་ཞེས་བྱ་བས་ཅི་བསྟན་པ་ལགས། བཅོམ་ལྡན་འདས་ཀྱིས་བཀའ་སྩལ་པ། དེ་བཞིན་གཤེགས་པ་ཐམས་ཅད་ཀྱི་རོ་གཅིག་པ་ཐབས་སྣ་ཚོགས་ཀྱིས། གདུལ་བྱའི་སྐྱེ་བོའི་ཡིད་འཕྲོག་པ་དང་ལྡན་ཞེས་བྱ་བའི་དོན་ཏོ།

།ཞེས་གསུངས་པ་ལགས། དེ་ ( ¡¶ ཞ ¡· དེས་ ) མཐར་ཐུག་པ་ལ་སྦྱར་བ་བསྟན་ཏེ ( ¡¶ ཞ ¡· - ཏེ ) ། འོག་ནས་འབྱུང་བའི་མཐར་ཐུག་འབྲས་བུ་དང་དབང་བཞི་པ་དང༌། དེ་དང་འབྲེལ་ཐམས་ཅད་ཀྱི་ལུས་རྣམ་པར་བཞག་པར་འགྱུར་བ་ལགས། དེ་རྣམས་ཀྱི་གླེང་གཞི་ཕུན་སུམ་ཚོགས་པ་བཤད་ཟིན་པ་ལགས། ད་གང་བཤད་པའི་ཆོས་ཕུན་སུམ་ཚོགས་པའི་ཚུལ་གྱིས་ཡན་ལག་རྒྱས་པར་བཤད་པ་སྟོན། དེ་ལ་གཉིས། མངོན་པར་རྟོགས་པའི་རིམ་པའི་དབང་དུ་བྱ་སྟེ། བརྟག་པ་དང་པོ་རྩ་བའི་རྒྱུད་ཀྱི་ཚུལ་དུ་བཤད་པ་དང༌། དེ་མི་གསལ་བ་དང༌། མ་ཚང་བ་ཁ་བསྐོང་བ་རྒྱུད་ཕྱི་མ་སྟོན་པ་ལགས། དེའང་ཐོག་མར་བརྟག་པ་དང་པོ་ལ། བརྟག་པ་དངོས་དང༌། མཚན་སྨོས་པ་གཉིས་བདོག བརྟག་པ་དངོས་ལ་གང་ལ་དམིགས་ཏེ་གྲུབ་ ( ¡¶ ཞ ¡·¡¶ ལུ ¡· སྒྲུབ་ ) པ་འབྲས་བུའི་རྒྱུད་དང༌། དེ་ཐོབ་པར་བྱེད་པ་ཐབས་ཀྱི་རྒྱུད་གཉིས་ཡོད། འབྲས་བུའི་རྒྱུད་སྟོན་པའི་གཞུང་དུམ་བུ་འདིའི་སྤྱི་དོན་ལ། བརྗོད་བྱའི་དོན་མཐར་ཐུག་འབྲས་བུ་སྟོན ༑ རྗོད་བྱེད་ཀྱི་སྒྲ་ཡན་ལག་གང་གི་དོན་གྱིས་འཆད། མངོན་པར་རྟོགས་པ་འབྲས་བུའི་རྒྱུད་དང་འབྲེལ་བས། འབྲས་བུ་སངས་རྒྱས་ཀྱི་རྡོ་རྗེ་ཐེག་པ་ཐུན་མོང་མ་ཡིན་པ་ལ་གྲགས་པ་སྐུ་བཞི་ཡན་ལག་ལྔ་དང་ལྡན་པ་དེ་སྟོན་པ་ཡིན་པར་གདའ ༑ བཤད་པའི་རྒྱུད་རྡོ་རྗེ་གུར་གྱི་ལེའུ་བཞི་པ་དང༌། བརྒྱད་པ་དང༌། བཅུ་བཞི་པ་དང༌། སཾ་པུ་ཊའི་བརྟག་པ་བཅུ་པའི་རབ་ཏུ་བྱེད་པ་གཉིས་པ། གསུམ་པ། བཞི་པས་གསལ་བར་སྟོན། གཞུང་གི་དོན་ལ། འབྲས་བུ་སྐུ་བཞིའི་དངོས་གྲུབ་ལ་ཞུས་ཤིང་མཉན་པར་གདམས་པ་དང༌། སོ་སོའི་མཚན་གྱི་ངེས་ཚིག་ལ་ཞུས་པ་དང་ལན་གཉིས་བདོག དེ་ལ་འདི་བསྡུས་པའི་རྒྱུད་ཡིན་པས་ཞུ་བ་བསྡུས་པ་ལས་མ་སྨོས་པས། རྒྱུད་རྒྱས་པ་ལས་འབྱུང་བ་རྡོ་རྗེ་སྙིང་པོའི་འགྲེལ་པར་དྲངས་པས་འདིར་ཁ་བསྐངས་ནས། དེ་ནས་བཅོམ་ལྡན་འདས་ཀྱིས་རྣལ་འབྱོར་གྱི་དབང་ཕྱུག་བྱེ་བ་ཕྲག་བརྒྱད་ཅུའི་ནང་ནས། རྡོ་རྗེ་སྙིང་པོ་ལ་གཟིགས་ཏེ་འཛུམ་པ་མཛད་དོ།

།འཛུམ་པ་མཛད་མ་ཐག་ཏུ་དེའི་ཚེ་རྡོ་རྗེ་སྙིང་པོ་སྟན་ལས་ལངས་ཏེ ༑ བླ་གོས་ཕྲག་པ་གཅིག་ཏུ་གཟར་ནས། པུས་མོ་གཡས་པའི་ལྷ་ང་ས་ལ་བཙུགས་ཏེ། བཅོམ་ལྡན་འདས་ག་ལ་བ་དེར་ཐལ་མོ་སྦྱར་བ་བཏུད་ནས། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །ཡེ་ཤེས་ཀྱི་དབང་པོ་ཞེས་བྱ་བ་རྣམས་ ( ¡¶ ཞ ¡· - རྣམས་ ) ཁ་བསྐངས་ནས། དེ་བཞིན་གཤེགས་པ་ཐམས་ཅད་ཀྱི་སྐུ་དང༌། གསུང་དང༌། ཐུགས་ཀྱི་སྙིང་པོ་རྗེ་བཙུན་གསང་བ་ལས་ཆེས་ཤིན་ཏུ་གསང་བའང་ཉན་པར་འཚལ་ནས། ཞེས་བྱ་བ་འདི་ཉིད་ལས་འབྱུང་ལ། ཡང་དེ་བཞིན་གཤེགས་པ་ཐམས་ཅད་ཀྱི་སྐུ་ནི་གང༌། གསུང་ནི་གང༌། ཐུགས་ནི་གང༌། སྙིང་པོ་རྗེ་བཙུན་གསང་བ་ལས་ཀྱང་ཆེས་ཤིན་ཏུ་གསང་བ་གང་ལགས་བཤད་དུ་གསོལ་ཞེས་ཁ་བསྐངས་ནས་ཞུས་སོ། །དེའི་དོན་ནི་གསང་སྔགས་ཀྱི་མཐར་ཐུག་འབྲས་བུ་དེ་བཞིན་གཤེགས་པའི་སྐུ་གསུང་ཐུགས་སྙིང་པོའི་ཚུལ་ཇི་ལྟར་ལགས་ཞུས་པ་ལ ༑ དེའི་ལན་དུ། བཅོམ་ལྡན་འདས་ཀྱིས་ཨེ་མ་ཧོ་ཞེས་ངོ་མཚར་གྱི་ཚིག་དང་བྱང་ཆུབ་སེམས་དཔའ་ཆེན་པོ་ཞེས་སྤྱིའི་མིང་དང༌། རྡོ་རྗེའི་སྙིང་པོ་ཞེས་བྱེ་བྲག་ཏུ་ཞུ་བ་པོའི་མིང་དང༌། སྙིང་རྗེ་ཆེན་པོ་ཞེས་ཡོན་ཏན་གྱི་མིང་ནས་བོས་ནས། ཁྱོད་སེམས་ཅན་ཐམས་ཅད་ལ་ཕན་པའི་ཕྱིར་འབྲས་བུའི་རྒྱུད་ཞུ་བ་ལེགས་སོ་ལེགས་སོ་ཞེས་གཏང་རག་གནང་བ་ལགས། ལེགས་སོ་ཞེས་ལན་གཉིས་གསུངས་པ་དེའང་དགེས་ཤིང་ངོ་མཚར་བའི་བརྡ་ཡིན་ཏེ། འཇིག་རྟེན་པའི་བསྟན ་བཅོས་ ཆེན་པོ་དག་ལས། ང ོ་མཚར་ དང་ན ི་རྩོད་ པ་དང༌། ཁྲོ་དང ་ཞུམ་ ( ¡¶ ཞ ¡· འཛུམ་ ) དང་ངེས་གཟུང་དང༌། །དད་དང་དགའ་བ་དག་ལ་ནི། །ཚིག་གཅིག་ལན་གཉིས་འབྱུང་བ་ཡིན། །ཞེས་བཤད་པ་ཡིན་པར་གདའ། རྡོ་རྗེ་སེམས་དཔའ་ལ་སོགས་པ་ཁྱོད་ཀྱིས་ཞུས་པའི་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་གསུམ་པོ་རིམ་པ་བཞིན། རྡོ་རྗེ་སེམས་དཔའ་དང༌། སེམས་དཔའ་ཆེན་པོ་དང་ ༑ དམ་ཚིག་སེམས་དཔའ་ཞེས་བྱ་བར་ཉོན་ཅིག ཅེས་གསུངས་པ་ལགས། སོ་སོའི་མཚན་གྱི་ངེས་ཚིག་ལ་ཞུས་ནས།

ལན་ལ། རྡོ་རྗེ་ནི་ཆོས་ཐམས་ཅད་ཀྱི་རང་བཞིན་སྟོང་པ་ཉིད་ཡིན། དེ་རྣམ་པར་རྟོག་པས་དབྱེ་མི་ནུས་པས། མི་ཕྱེད་པ་ཞེས་བྱ་བར ་བརྗོད་ ལ། སེམས ་དཔའ་ ཞེས་བྱ་བ་སངས ་རྒྱས་ ¡Ã ཐམས་ཅད་ ( ¡¶ ཞ ¡·¡¶ ལུ ¡· - ཐམས་ཅད་ ) ཀྱི་ལམ་གྱི་གནས་སྐབས་ཀྱི་ ( ¡¶ ཞ ¡· - ཀྱི་ ) སེམས་ཀྱི་རྒྱུད་ལ་སྲིད་པ་གསུམ་གྱི་སེམས་དང༌། སེམས་ལས་བྱུང་བ་ ( ¡¶ ལུ ¡· + བག་ཆགས ) སྣ་ཚོགས་པ་ཡོད་པ་དེ། ཉེ་བའི་རྒྱུས་སྦྱངས་པས། རང་བཞིན་དབྱིངས་ཀྱི་ངང་དུ་རོ་གཅིག་པར་གྱུར་པའི་ཤེས་རབ་དང་རིགས་པ་འདིས་རྡོ་རྗེ་སེམས་དཔའ་ཞེས་བརྗོད་ལ། དེ་ཉིད་དག་པ་གཉིས་ལྡན་གྱི་ཆོས་ཀྱི་སྐུ་ཡིན་ཞིང༌། དེས་ ( ¡¶ ཞ ¡· དེ་ ) སངས་རྒྱས་ཐམས་ཅད་ཀྱི་ཡོན་ཏན་གྱི་གཞི་བྱེད་པས་སྐུ་ཞེས་ཀྱང་ ( ¡¶ ཞ ¡· - ཀྱང་ ) བརྗོད་པ་ལགས ༑ དེ་ལྟར་དག་པ་གཉིས་དང་ལྡན་པ་དེ་ཉིད་མེ་ལོང་ལྟ་བུ་ལ་སོགས་པ་ཡེ་ཤེས་ཆེན་པོ་ལྔ་བདེ་བའི་རོ་དང་འདྲེས་པས་ཡོངས་སུ་གང་བས། རང་ཉིད་ཟག་མེད་ཀྱི་བདེ་བ་ལ་ལོངས་སྤྱོད་ཅིང༌། ས་བཅུའི་བྱང་ཆུབ་སེམས་དཔའ་རྣམས་ཀྱི་ ¡Ã ཆོས་ཀྱི་ལོངས་སྤྱོད་པའི་གཞི་ ( ¡¶ ཞ ¡· - ཆོས་ཀྱི་ལོངས་སྤྱོད་པའི་གཞི་ ) མཛད་པས། སེམས་དཔའ་ཆེན་པོ་ཞེས་བརྗོད་ལ། དེ་ཉིད་ལོངས་སྤྱོད་རྫོགས་པའི་སྐུ་ཡིན་ཞིང་ ༑ དེའི་གསུང་གིས་ས་བཅུའི་བྱང་ཆུབ་སེམས་དཔའ་རྣམས་ཀྱི་དོན་མཛད་པས་གསུང་ཞེས་ཀྱང་ ( ¡¶ ཞ ¡· - ཀྱང་ ) བརྗོད་པ་ལགས་པར་གདའ། ལམ་གྱི་དུས་སུ་ ¡Ã རྟག་ཏུ་ ( ¡¶ ཞ ¡· - རྟག་ཏུ་ ) གསང་སྔགས་ཀྱི་དམ་ཚིག་ལས་མི་འདའ་བར་སྤྱད་པའི་ཕྱིར ༑ འབྲས་བུའི་དུས་སུ་ཟག་པ་མེད་པའི་དབྱིངས་ལས་མ་གཡོས་བཞིན་དུ་རྣམ་པར་འཕྲུལ་པ་སྣ་ཚོགས་པས། སེམས་ཅན་རྣམས་ཀྱི་དོན་མཛད་པ་ལས་མི་འདའ་བས་དམ་ཚིག་སེམས་དཔའ་ཞེས་བརྗོད་ལ། དེ་ཉིད་སྤྲུལ་པའི་སྐུ་ཡིན་ཞིང་ ༑ དེས་དམ་ཚིག་རྣམས་ཐུགས་ཀྱིས་བསྐྱངས་པས་ཐུགས་ཞེས་ཀྱང་བརྗོད་པ་ལགས་པར་གདའ། སྐུ་གསུམ་པོ་དེ་ཕ་རོལ་ཏུ་ཕྱིན་པ་ལའང་གྲགས་པས། ཐུན་མོང་གི་ཧེ་རུ་ཀ་གསུམ་ཞེས་གསུངས་པ་ལགས།

དེས་ཐུན་མོང་གི་ཧེ་རུ་ཀ་གསུམ་གྱི་ངེས་ཚིག་ལ་ཞུས་པ་དང་ལན་གྱི་དོན་བཤད་པ་ལགས། ད་ཐུན་མོང་མ་ཡིན་པའི་ཧེ་རུ་ཀ་བཞི་པའི་ངེས་ཚིག་ལ་ཞུས་ནས་ལན་ལ། གོང་དུ་བསྟན་པའི་སྐུ་གསུམ་པོའི་ངོ་བོའམ་རྩ་བ་གང་ཡིན་ན། ( ¡¶ ཞ ¡·¡¶ ལུ ¡· + ཀྱེའི་ ) རྡོ་རྗེ་ཡིན་ཏེ། རྒྱ་གར་སྐད་དུ། ཧེ་དང༌། བོད་སྐད་ཀྱེ་ཞེས་བྱ་བ་ནི་འབོད་ཅིང་བསྐུལ་བ་ཡིན་པས། དམིགས་པ་མེད་པའི་སྙིང་རྗེ་ཆེན་པོས་རང་ཉིད་ ( ¡¶ ཞ ¡·¡¶ ལུ ¡· - ཉིད་ ) སེམས་ཅན་གྱི་དོན་ལ་བསྐུལ་ཞིང་སེམས་ཅན་ཐམས་ཅད་ཀྱང་ལམ་ལ་བསྐུལ་བ་སྟོན། བཛྲ་རྡོ་རྗེ་ཡིན་ལ། དེ་རྣམ་པར་རྟོགས་པས་མི་ཕྱེད་པ་ ( ¡¶ ཞ ¡· + ཤེས་རབ་ ) སྟོང་པ་ཉིད་སྤྲོས་པ་དང་བྲལ་བའི་དོན་ལགས། དེའང་རྡོ་རྗེ་རྩེ་མོ་ལས། སྲ་ཞིང་སྙིང་པོ་ཁོང་སྟོང་མེད ༑ ༑ གཅད་དང་གཞིག་པར་བྱ་བ་མེད། །བསྲེག་པར་བྱ་མེད་འཇིག་མེད་པས ༑ ༑ སྟོང་པ་ཉིད་ནི་རྡོ་རྗེར་བཤད། །ཅེས་གསུངས་པ་ལགས། དེ་གཉིས་དེ་བཞིན་གཤེགས་པའི་ཐུགས་རྒྱུད་ལ་ཟུང་འཇུག་ཏུ་གྱུར་པས་གདུལ་བྱ་ལ་སྐུ་གསུམ་དང༌། སྐུ་གསུམ་ཐུགས་ཀྱི་སྣང་བ་འབྱུང་ཞིང་ ( ¡¶ ཞ ¡·¡¶ ལུ ¡· བ ) ། དེ་སངས་རྒྱས་ཀྱི་ངོ་བོ་ཡིན་པས། ངོ་བོ་ཉིད་ཀྱི་སྐུ། སྙིང་པོ་ཀྱེའི་རྡོ་རྗེ་ཞེས་བྱ་བ་ལགས། དེ་ཉིད་ས་བཅུའི་བྱང་ཆུབ་སེམས་དཔའ་མན་ཆད་ཀྱི་སྤྱོད་ཡུལ་ལས་འདས་ཤིང༌། ཕ་རོལ་ཏུ་ཕྱིན་པ་ལ་མ་གྲགས་པས་ཐུན་མོང་མ་ཡིན་པའི་ཧེ་རུ་ཀ་ཞེས་བརྗོད་ལ། འབྲས་བུ་ཀྱེའི་རྡོ་རྗེ་ཡིན་པས་དེ་སྒྲུབ་བྱེད་ཀྱི་ལམ་ཡང་ཀྱེའི་རྡོ་རྗེ། སྒྲུབ་པ་པོའི་ཤེས་རྒྱུད་ཀྱང་ཀྱེའི་རྡོ་རྗེ་ ¡Ã ཡིན་པས ( ¡¶ ཞ ¡· - ཡིན་པས ) ། རྒྱུད་གསུམ་པོ་དེ་འདིའི་བརྗོད་བྱ་ལགས། དེ་ལྟར་ཤེས་པ་དགོས་པ། དེ་ཉམས་སུ་བླངས་པས་འབྲས་བུ་ཀྱེའི་རྡོ་རྗེ་འགྲུབ་པ། དགོས་པའི་དགོས་པ། དེ་རྣམས་སྔ་མ་སྔ་མ་ལ་རག་ལས་པས་འབྲེལ་པ་ལགས་ཏེ། དེས་ ¡Ã དགོས་འབྲེལ་ ( ¡¶ ལུ ¡· དགོངས་ ) བཞི་ཤུགས་ལས་ ( ¡¶ ལུ ¡· ལ་ ) བསྟན་པ་ཡིན། དེ་རྣམས་ཀྱིས་འབྲས་བུའི་རྒྱུད་བཤད་ཟིན་པ་ལགས།

དེ་ཐོབ་པར་བྱེད་པའི་རྒྱུད་ལ་གཉིས་ཡོད་པའི་བཤད་པར་དམ་བཅའ་བ་ལ། ཐབས་དང་ཤེས་རབ་བདག་ཉིད་རྒྱུད། །དེ་ནི་ང་ཡིས་བཤད་ཀྱིས་ཉོན། །ཞེས་པའི་དོན། རྒྱུད་གསུམ་པོ་ཐམས་ཅད་ཐབས་དང་ཤེས་རབ་གཉིས་སུ་མེད་པའི་བདག་ཉིད་ཡིན་ཏེ། རྒྱུའི་རྒྱུད་ཀྱི་དབང་དུ་བྱས་ནས། རྒྱུ་སེམས་ཅན་གྱི་རིག་པ་སྣ་ཚོགས་སུ་སྣང་བ་ཐབས། སེམས་ཀྱི་རང་བཞིན་སྤྲོས་པ་དང་བྲལ་བ་ཤེས་རབ ༑ རིག་སྟོང་ཟུང་དུ་འཇུག་པ་ ( ¡¶ ཞ ¡·¡¶ ལུ ¡· པའི་ ) བདག་ཉིད། ཐབས་ཀྱི་རྒྱུད་ལ། དབང་ལས་བུམ་པའི་དབང༌། ལམ་ལས་བསྐྱེད་པའི་རིམ་པ། སྤྲོས་བཅས་ཀྱི་སྤྱོད་པ། ཉེ་རྒྱུའི་ ( ¡¶ ལུ ¡· + རིག་མ་རྣམས་ཤེས་རབ། ) སྒྲུབ་པ་པོ་རྣམས་ ( ¡¶ ཞ ¡·¡¶ ལུ ¡· - རྣམས་ ) ཐབས། དབང་གོང་མ་གསུམ་རྫོགས་པའི་རིམ་པ། སྤྲོས་མེད་ཀྱི་སྤྱོད་པ། ཉེ་རྒྱུའི་རིག་མ་རྣམས་ཤེས་རབ། གང་ཟག་གཅིག་གིས་ཟུང་འཇུག་ཏུ་ཉམས་སུ་ལེན་པས་ན་བདག་ཉིད། འབྲས་བུ་སངས་རྒྱས་གཟུགས་ཀྱི་སྐུ་ཐབས། ཆོས་ཀྱི་སྐུ་ཤེས་རབ། ཟུང་འཇུག་གི་ངོ་བོར་གནས་པས་ན་བདག་ཉིད། ཐམས་ཅད་ཀྱང་འབྲེལ་ཅིང་རྒྱུན་མ་ཆད་པས་ན་རྒྱུད། དེ་ལྟར་ ¡Ã བརྗོད་བྱ་ ( ¡¶ ཞ ¡·¡¶ ལུ ¡· - བརྗོད་བྱ་ ) རྒྱུད་གསུམ་པོ་ཐམས་ཅད་ཐབས་དང་ཤེས་རབ་ཀྱི་ ¡Ã བདག་ཉིད་ཀྱི་ ( ¡¶ ཞ ¡·¡¶ ལུ ¡· - བདག་ཉིད་ཀྱི་ ) རྒྱུད་ཡིན་པས། དེ་སྟོན་པའི་རྗོད་བྱེད་ཀྱང༌། ཐབས་དང་ཤེས་རབ་ཀྱི་བདག་ཉིད་ཡིན་ཏེ། དེ་སྟོན་པ་རྡོ་རྗེ་འཆང་ངས་བཤད་ཀྱིས། རྡོ་རྗེ་སྙིང་པོ་ ( ¡¶ ཞ ¡·¡¶ ལུ ¡· + ཁྱོད་ ) ཉོན་ཅིག ཅེས་བྱ་བས་བཤད་པར་དམ་བཅའ་བ་བཤད་ནས ༑ དོན་དངོས་ལ་ལུས་རྣམ་གཞག་དང༌། ཡན་ལག་རྒྱས་བཤད་གཉིས། ཡན་ལག་རྒྱས་བཤད་ལ་གསུམ་གྱི། དེས་མི་འཆིང་ཞིང་གྲོལ་བའི་རྒྱུར་བསྟན་པ་ལ། བཤད་ཚུལ་གཉིས་བདོག་པའི་ཐོག་མར་བསྐྱེད་རིམ་ལ་སྦྱར་ན། རྡོ་རྗེ་སྙིང་པོ་ཞེས་མིང་དང༌། སྙིང་རྗེ་ཆེན་པོ་ཞེས་ཡོན་ཏན་གྱི་སྒོ་ནས་བོས་ནས། དངོས་པོ་ཉིད་ཀྱིས་རྣམ་གྲོལ་ཞིང་ཞེས་བྱ་བ་ནི། ཕྱི་ནང་གི་ཇི་ལྟར་སྣང་བའི་དངོས་པོ་འདི་དག་ཉིད་ཀྱིས་གྲོལ་བར་འགྱུར་བའི་རྐྱེན་ཡང་བྱེད་ཅེས་པ་ལ་དགོངས།

དངོས་པོའི་འཆིང་བས་འཆིང་བར་འགྱུར་ཞེས་བྱ་བས་དངོས་པོ་དེ་དག་ལ་ཞེན་ཅིང་ཆགས་ན་འཆིང་བར་འགྱུར་བ་ཡིན་ཞེས་གསུངས། འོ་ན་ཇི་ལྟར་གྲོལ་ན། དེ་ཡོངས་ཤེས་པས་གྲོལ་བར་འགྱུར། །ཞེས་གསུངས་ཏེ། དངོས་པོ་རྣམས་ཀྱི་རང་བཞིན་སྤྲོས་པ་དང་བྲལ་ཞིང༌། རྣམ་པ་ལྷ་སོ་སོར་ཡོངས་སུ་ཤེས་ཤིང་བསྒོམས་ནས་གྲོལ་བར་འགྱུར་བ་ཡིན་ཞེས་གསུངས། འོ་ན་གཟུགས་ལྟ་བུའི་དངོས་པོ་དག་རྣམ་པར་སྣང་མཛད་ལྟ་བུའི་ལྷ་བསྒོམ་ན། དངོས་པོ་མེད་ན་ཇི་ལྟར་བསྒོམ་ཞེ་ན། དངོས་པོ་མེད་པ་ཡོངས་ཤེས་པས། །ཞེས་གསུངས་པའི་དོན། དངོས་མེད་ནམ་མཁའ་ལྟ་བུ་ཡང༌། ཆོས་ཀྱི་དབང་ཕྱུག་མ་ལྟ་བུར་ཡོངས་སུ་ཤེས་པས་མེད་པར་ཞེན་པ་སེལ་བར་བྱེད་ལ། དངོས་པོ་བསྒོམ་འགྱུར་ཞེས་བྱ་བའི་དོན་དེ་ལྟར་ན ༑ ¡Ã དངོས་པོ་དང༌།

( ¡¶ ཞ ¡· - དངོས་པོ་དང༌། ) དངོས་པོ་མེད་པ་ཐམས་ཅད། ལྷའི་དངོས་པོར་བསྒོམ་པར་འགྱུར་རོ། །ཤེས་རབ་ཅན་ཞེས་རྡོ་རྗེ་སྙིང་པོ་ལ་བོས་པ་ལགས ༑ དེ་ལྟར་ཧེ་རུ་ཀ་བསྒོམ་བྱ། །ཞེས་བྱ་བ་དེ་ལྟར་བསྐྱེད་པའི་རིམ་པ། ཧེ་རུ་ཀ་ལ་སོགས་པའི་ལྷ་བསྒོམ་པར་བྱ། ཞེས་གསུངས་པ་ལགས། དེས་བསྐྱེད་པའི་རིམ་པ་ལ་སྦྱར་བ་བསྟན་ནས། ད་རྫོགས་པའི་རིམ་པ་ལ་སྦྱར་ན། དངོས་པོ་ཉིད་ཀྱིས་རྣམ་གྲོལ་ཞིང་ ( ¡¶ ཞ ¡·¡¶ ལུ ¡· + ཞེས་ ) བྱ་བ། ཕྱི་ནང་གི་དངོས་པོ་ཐམས་ཅད་ལྷའི་དངོས་པོར་བསྒོམས་པས་གྲོལ་ཞེས་བསྟན། དངོས་པོའི་འཆིང་བས་འཆིང་བར་འགྱུར། །ཞེས་བྱ་བས་ལྷའི་དངོས་པོ་ཉིད་ལ་མཚན་མར་ཞེན་ན་འཆིང་བར་འགྱུར་ཞེས་བསྟན། དེ་ཡོངས་ཤེས་པས་གྲོལ་བར་འགྱུར་ཏེ། ལྷ་དངོས་པོར་བསྒོམ་པ་དེ་ཉིད་རྫོགས་པའི་རིམ་པས་སྤྲོས་བྲལ་དུ་ཤེས་ན་གྲོལ་བར་འགྱུར་བ་ལགས ༑ དངོས་པོ་མེད་པའང་ཡོངས་ཤཻས་པས། །ཞེས་བྱ་བ། ཁ་དོག་དང་དབྱིབས་ཀྱི་དངོས་པོ་མེད་པ། རྫོགས་པའི་རིམ་པའི་ཡེ་ཤེས། རང་ཡང་རང་བཞིན་མེད་པར་ཤེས་པས་ཞེས་བྱ་བར་འགྱུར། དངོས་པོ་བསྒོམ་འགྱུར་ཞེས་བྱ་བ་ལམ་གྱི་དངོས་པོ་བསྒོམ་པར་འགྱུར་རོ། །ཤེས་རབ་ཅན་ཞེས་བོས་པ་ལགས། དེ་ལྟར་ཧེ་རུ་ཀ་བསྒོམ་བྱ། །ཞེས་བྱ་བ། ཚུལ་དེ་ལྟར་རྫོགས་རིམ་གྱི་ཡེ་ཤེས། ཧེ་ནི་རྒྱུ་སོགས་སྟོང་པ་ལ་སོགས་པ་ཡི་གེ་བཞིའི་དོན་བསྒོམ་པར་བྱ། ཞེས་གསུངས་ཏེ ༑ རིམ་པ་གཉིས་ལ་སྦྱར་བས། དེས་མི་འཆིང་ཞིང་གྲོལ་བའི་རྒྱུར་བསྟན་པ་ལགས ༑ རྒྱས་པར་བཤད་པ་དངོས་ཀྱི་སྐབས་སུ། ཇི་ལྟར་མོས་པ་བྱ་བ་ལྷན་ཅིག་སྐྱེས་པའི་ཡེ་ཤེས་རྟོགས་པའི་ལྟ་བའི་ལེའུ་དང་པོས་སྟོན། ( ¡¶ ལུ ¡· + དེ་ལ་གཉིས་ ) དེའི་སྤྱི་དོན་ལ། བརྗོད་བྱ་སྤྱི་དང༌། སྦས་པ་གཉིས་སྟོན། རྗོད་བྱེད་ཡན་ལག་དང༌། དབྱིབས་མཐུན་གྱི་ཡི་གེའི་དོན་ཅུང་ཟད་ཀྱིས་འཆད། མངོན་པར་རྟོགས་པ་ལྟ་བ་དང་ ༑ རྫོགས་རིམ་དང་འབྲེལ། བཤད་པའི་རྒྱུད་རྡོ་རྗེ་གུར་གྱི་ལེའུ་དྲུག་པ་དང༌། བརྒྱད་པ།

བཅུ་བཞི་པ། སཾ་པུ་ཊའི་བརྟག་པ་དང་པོའི་རབ་ཏུ་བྱེད་པ་བཞི་པ། གཉིས་པའི་གཉིས་པ། ལྔ་པའི་གཉིས་པ། དྲུག་པའི་རབ་བྱེད་བཞི་ཀར་གྱིས་གསལ་བར་འཆད། ལུས་རྣམ་པར་བཞག་པ་ཡེ་ཤེས་ཀྱི་ ( ¡¶ ཞ ¡·¡¶ ལུ ¡· + ཡན་ལག་ ) རྒྱས་པར་བཤད་པ་ལགས། དེ་རྣམས་ཀྱིས་སྤྱི་དོན་བཤད་ནས། གཞུང་གི་དོན་ལ་ལྷན་ཅིག་སྐྱེས་པའི་ཡེ་ཤེས་ཀྱི་མཚན་ཉིད། ལུས་ལ་ཡེ་ཤེས་ཆེན་པོ་གནས་ལ་སོགས་པ་ཚིག་བཞི་པ་གཅིག་གསུངས། འདི་ལ་བཤད་ཚུལ་གཉིས་བདོག་པའི་རང་བཞིན་ལྷན་སྐྱེས་ལ་སྦྱར་ན་ཆོས་ལྔ་བདོག་པའི་ལུས་ལ་ཞེས་བྱ་བས་རྟེན་བསྟན་ཏེ། འཁོར་འདས་ཀྱི་ཆོས་དངོས་པོ་ཐམས་ཅད་ལ་ཞེས་བསྟན། ཡེ་ཤེས་ཆེན་པོ་གནས་ཞེས་བྱ་བས་ངོ་བོ་བསྟན་ཏེ། ཡེ་ཤེས་ཆེན་པོ་སངས་རྒྱས་ཀྱི་ཇི་ལྟ་བ་མཁྱེན་པའི་ཡེ་ཤེས་ཀྱི་ཡུལ་ཆོས་ཉིད་བསྟན། རྟོག་པ་ཐམས་ཅད་ཡང་དག་སྤངས ༑ ༑ ཞེས་བྱ་བ། རང་བཞིན་གྱིས་གྲུབ་པའི་རྟོག་པ་དང་བྲལ་བ་ལ་དགོངས། དངོས་པོ་ཀུན་ལ་ཁྱབ་པ་པོ། །ཞེས་བྱ་བ། རང་བཞིན་སྤྲོས་བྲལ་དེས་འཁོར་འདས་ཀྱི་ཆོས་ཐམས་ཅད་ལ་ཁྱབ་ ¡Ã པ་ ( ¡¶ ཞ ¡·¡¶ ལུ ¡· པའི ) དོན་ཡིན། ལུས་གནས་ལུས་ལས་མ་སྐྱེས་པའོ། །ཞེས་བྱ་བ། ཆོས་ཐམས་ཅད་ལ་ཁྱབ་ཀྱང༌། ཆོས་ཅན་ལས་ཆོས་ཉིད་སྐྱེས་པ་མ་ཡིན་པར་མེའི་རང་བཞིན་ཚ་བའམ། བྱས་པའི་རང་བཞིན་མི་རྟག་པ་ལྟར། ཆོས་ཉིད་ངོ་བོ་དབྱེར་མེད་དུ་གྱུར་པ་ཡིན། དེས་རང་བཞིན་ལྷན་སྐྱེས་ལ་སྦྱར་བ་བསྟན། ཞུ་བདེ་ལྷན་སྐྱེས་ལ་སྦྱར་ན། རྟེན་སྒྲུབ་པ་པོའི་རྡོ་རྗེ་ལུས་ལ་བརྟེན་པ་ཤེས་རབ་ཡེ་ཤེས་དང༌། དཀྱིལ་འཁོར་འཁོར་ལོའི་ཐབས་ལས་བྱུང་བ་ཞུ་བདེ་ལྷན་ཅིག་སྐྱེས་པའི་ཡེ་ཤེས་སངས་རྒྱས་ཀྱི་ཡེ་ཤེས་ ¡Ã དང་འདྲ་བ་གནས་པས་ཡེ་ཤེས་ ( ¡¶ ཞ ¡· - དང་འདྲ་་་་་་་ཡེ་ཤེས་ ) ཆེན་པོ་གནས་སོ། ། དེའི་མཚན་ཉིད་གློ་བུར་གྱི་རྟོག་པ་དང་བྲལ་བས་རྟོག་པ་ཐམས་ཅད་ཡང་དག་པར་སྤངས་བ་ཡིན་ལ། ཡེ་ཤེས་དེ་ཞུ་བ་ལ་བརྟེན་ནས་འབྱུང་ཞིང༌། ཞུ་བ་དང༌། དེའི་རྟེན་རྩས་ལུས་ཐམས་ཅད་ལ་ཁྱབ་པས།དངོས་པོ་ཀུན་ལ་ཁྱབ་པ་པོ།

།ཞེས་གསུངས།དེ་ལྟར་རྟེན་དང་བརྟེན་པའི་ཚུལ་གྱིས་ཁྱབ་ཀྱང༌། ལུས་ལས་སྐྱེས་པ་མ་ཡིན་པས། ལུས་གནས་ལུས་ལས་མ་སྐྱེས་པའོ། །ཞེས་གསུངས་ཏེ། ལུས་བེམས་པོ་ལས་སེམས་རིག་པ་མི་སྐྱེ་བ་ཡིན་པས་བསྐྱེད་བྱ་སྐྱེད་བྱེད་མ་ཡིན་པར་བསྟན། དེས་ཞུ་བདེ་ལྷན་སྐྱེས་ལ་སྦྱར་བ་བསྟན་པ་ལགས་ཏེ། དེ་གཉིས་ཀྱི་ལྷན་ཅིག་སྐྱེས་པའི་ཡེ་ཤེས་ཀྱི་མཚན་ཉིད་བཤད་པ་ལགས། ཆོས་གསུམ་པ་ ( ¡¶ ཞ ¡·¡¶ ལུ ¡· པོ་ ) དེ་མངོན་དུ་བྱེད་པའི་ཐབས། ལྟེ་བར་གཏུམ་མོ་འབར་བ་ཡིས། །ལ་སོགས་པ་གསུངས། འདི་ལ་བཤད་ཚུལ་གཉིས་བདོག་པ་ལས། ཐོག་མར་རང་བྱིན་བརླབ་པར་སྦྱར་ན་གོང་དུ་བསྟན་པ་ལྟར། འཁོར་ལོ་བཞི་གསལ་བཏབ་ནས། འོག་གི་རླུང་གིས་ལྟེ་བའི་གཏུམ་མོའི་མེ་ ( ¡¶ ལུ ¡· - མེ་ ) བསྐུལ་བས་ཆེར་འབར་བ་ནི ༑ ལྟེ་བར་གཏུམ་མོ་འབར་བ་ཡིས། །ཞེས་པའི་དོན་ལགས། མེའི་ནུས་པ་དེ་གཡས་རོ་མའི་མེ་དང་བསྡོངས་ནས། གྱེན་དུ་མཆེད་ཅིང་འབར་བས་དེ་བཞིན་གཤེགས་པ་ལྔའི་ངོ་བོ། བྷྲཱུཾ་ཨཱཾ་ཛྲཱིཾ་ཁཾ་ཧཱུྃ་གི་གནས་སྙིང་ག་ཆོས་ཀྱི་འཁོར་ལོ་བསྲེགས་པ་ནི་དེ་བཞིན་གཤེགས་པ་ལྔ་བསྲེགས་ཤིང་ཞེས་པས་བསྟན། ཡང་ཡར་འབར་བས་ལྷ་མོ་བཞིའི་ངོ་བོ། ཡ་ར་ལ་ཝ་གནས་པ་མགྲིན་པ་ལོངས་སྤྱོད་ཀྱི་འཁོར་ལོ་བསྲེགས་པ་ནི། སྤྱན་ལ་སོགས་པ་ཡང་བསྲེགས་ཏེས་བསྟན། སླར་ཡང་གྱེན་དུ་འབར་བས། སྤྱི་བོ་བདེ་ཆེན་གྱི་ཧཾ་ལ་བསྣུན་པས། ཟླ་བ་ལྟར་དཀར་བའི་ཐིག་ལེའི་རྒྱུན་གཡོན་རྐྱང་མའི་ཐིག་ལེ་དང་བསྡོམས་ནས་འབབས་པས། འཁོར་ལོ་རྣམས་གསལ་བཏབ་ནས། མཐར་རྩ་དབུ་མའི་ནང་དུ་འབར་བ་དང༌། འཛག་པ་ཟུང་དུ་ཆུད་པས་དྲོད་དང་བདེ་བ་དང༌། མི་རྟོག་པའི་ཡེ་ཤེས་བསྐྱེད་པ་ནི ༑ བསྲེགས་པས་རི་བོང་ཅན་ཧཾ་འཛག །ཅེས་པས་བསྟན། དེ་ཉིད་དཀྱིལ་འཁོར་འཁོར་ལོ་ལ་སྦྱར་ན། ལྟེ་བ་ཐབས་ཀྱི་རིགས་བདག་གི་ཁ་དང༌། ཤེས་རབ་ཀྱི་རྩ་མཛེས་པའི་སྤྱི་བོ་ལ་ཟེར། གཏུམ་མོ་འབར་བ་བསྲུབ་པ་དང་སྲུབ་པའི་ ( ¡¶ ཞ ¡·¡¶ ལུ ¡· + བརྗོད་བྱ་ )

བདེ་བའི་དྲོད་བསྐྱེད་པ་ལ་དགོངས། དེ་བཞིན་གཤེགས་པ་ལྔ་བདུད་རྩི་ལྔ་སྤྱན་ལ་སོགས་པ་འབྱུང་བ་བཞིའི་དྭངས་མ་བཞུ་ཞིང་བསྐྱོད་ནས ༑ དབང་གི་གནས་སུ་མངོན་དུ་བྱས་པའི་དོན་ལགས། བསྲེགས་པས་རི་བོང་ཅན་ཧཾ་འཛག །ཅེས་པ ་དེའི་ ཚེ། སྤྱི་བོའི་ཧཾ་ལས་ཐིག་ལེའི་རྒྱུན ་བབས་ པས། ཡས་འབབ་ཀྱི་དགའ་བ་བཞི་མངོན་དུ་བྱས་པ་བསྟན། མས་བརྟན་གྱི་དགའ་བ་བཞི་ཤུགས་ཀྱིས་བསྟན་པ་ལགས། དེས་ཐབས་བཤད་དེ། དེ་དག་གིས་དོན་དངོས་ ( ¡¶ ཞ ¡· - དངོས་ ) བསྟན་ནས། དོན་གཉིས་པ་ལེའུའི་མིང་ནི། རྡོ་རྗེ་ལྷན་ཅིག་སྐྱེས་པའི་ཡེ་ཤེས། རིགས་ཏེ་སྐྱེ་བའི་རྟེན་ལུས་དང་མངོན་དུ་བྱེད་པའི་ཐབས་ལ་ཟེར། དེ་དག་སྟོན་པའི་དུམ་བུ་དངོས་ཡིན་པས། རྡོ་རྗེ་རིགས་ཀྱི་ལེའུ་སྟེ་དང་པོའོ། ། ཞེས་གསུངས་པ་ལགས།། །།གཙོ་བོ་ཐུན་མོང་གི་དངོས་གྲུབ་སྒྲུབ་པའི་ལེའུ་གཉིས་པའི་སྤྱི་དོན་ལ། བརྗོད་བྱ་བསྐྱེད་པའི་རིམ་པ་སྤྱི་ཤས་ཆེ་ཞིང་སྦས་པ་ཡང་ཅུང་ཟད་སྟོན། རྗོད་བྱེད་ཕལ་ཆེར་ཡན་ལག་ཡི་གེ་བསྡུས་དོན་གསུམ་ཀར་གྱིས་འཆད། མངོན་པར་རྟོགས་པ་ཐུན་མོང་གི་དངོས་གྲུབ་སྒྲུབ་པ་ལྔ་ ( ¡¶ ཞ ¡· + ཀ ) དང་འབྲེལ། བཤད་པའི་རྒྱུད་རྡོ་རྗེ་གུར་གྱི་ལེའུ་གཉིས་པ། གསུམ་པ། བཞི་པ། དྲུག་པ། བདུན་པ། བརྒྱད་པ། དགུ་པ། བཅུ་པ། ཅུ་གཅིག་པ། བཅུ་བཞི་པ། བཅོ་ལྔ་པ་སྟེ། ལེའུ་བཅུ་གཅིག་དང༌། སཾ་པུ་ཊའི་བརྟག་པ་དང་པོའི་རབ་ཏུ་བྱེད་པ་བཞི་པ་དང༌། བརྒྱད་པའི་དང་པོ་དང༌། གཉིས་པ་དང༌། བཞི་པ་རྣམས་ཀྱིས་འཆད། ལུས་རྣམ་པར་བཞག་པ། དགུག་པ་དང་དོན་བྱེད་རྣམ་མང་དང༌། རེངས་པར་བྱེད་དང་སྐྲོད་པ་དང༌། སྡེ་རེངས་བྱེད་དང༌། མངོན་སྤྱོད་རྣམས་ཀྱི་ཡན་ལག་རྒྱས་པར་བཤད་པ་ལགས ༑༑ ༑༑ ལེའུ་གསུམ་པ་དང་བཞི་པའི་སྤྱི་དོན་ལ། བརྗོད་བྱ་བསྐྱེད་པའི་རིམ་པ་སྤྱི། རྗོད་བྱེད་ཡན་ལག་དང༌། ཡི་གེའི་དོན་གཉིས་ཀྱིས་འཆད། མངོན་པར་རྟོགས་པ་ཐབས་ཀྱི་རྒྱུད་ལས། གཙོ་བོར་མཆོག་གི་དངོས་གྲུབ་སྒྲུབ་པའི་མངོན་པར་རྟོགས་པ་རྫོགས་པའི་རིམ་པའི་རྟེན་བསྐྱེད་པའི་རིམ་པ་སྟོན།

བཤད་པའི་རྒྱུད་རྡོ་རྗེ་གུར་ལེའུ་བཅོ་ལྔ་པ་ནས། འདི་ཉིད་ནས་སྟོན་པའི་ཧེ་རུ་ཀ་གསུམ་གྱི་མངོན་པར་རྟོགས་པ་འབྱུང་ལ་ཆ་མཐུན་པ་ལེའུ་བཅོ་ལྔ་པ་ཕལ་ཆེ་བས་སྟོན། སཾ་པུ་ཊའི་བརྟག་པ་དང་པོའི་རབ་ཏུ་བྱེད་པ་གསུམ་པ་དང༌། ( ¡¶ ཞ ¡·¡¶ ལུ ¡· + གཉིས་པའི་གསུམ་པ་དང༌༑ ) རྒྱུད་ཕྱི་མ་ནས་ཧེ་རུ་ཀ་གསུམ་གྱི་མངོན་པར་རྟོགས་པ་འབྱུང་ངོ༌། །གཉིས་པའི་བཞི་པ་དང༌། གསུམ་པའི་རབ་ཏུ་བྱེད་པ་བཞི་སྟེ། དྲུག་གིས་བསྐྱེད་པའི་རིམ་པའི་སྤྱིའི་དོན། ལུས་རྣམ་པར་བཞག་པ་ལྷ་རྣམས་ཇི་ལྟར་འབྱུང་བའི་རྒྱས་བཤད་ལགས ༑༑ ༑༑ ལེའུ་ལྔ་པའི་སྤྱི་དོན་ལ། བརྗོད་བྱ་ཆོས་ཅན་ལ་ཆོས་ཉིད་ཀྱི་དེ་ཁོ་ན་ཉིད་ཕ་རོལ་ཏུ་ཕྱིན་པ་དང་ཡང་ ( ¡¶ ཞ ¡·¡¶ ལུ ¡· - ཡང་ ) སྤྱི་ཡིན་ལ། གཞན་རྣམས་སྦས་པ་ལགས ༑ རྗོད་བྱེད་ཡན་ལག་ཡི་གེ་བསྡུས་དོན་གསུམ་ ( ¡¶ ཞ ¡·¡¶ ལུ ¡· + ཀར་ ) གྱིས་འཆད ༑ མངོན་པར་རྟོགས་པ་ལྟ་བ་དང༌། རྫོགས་རིམ་དཀྱིལ་འཁོར་འཁོར་ལོ་དང་འབྲེལ་བཤད་པའི་རྒྱུད་རྡོ་རྗེ་གུར་གྱི་ལེའུ་གཉིས་པ་དང༌། བཞི་པ། དྲུག་པ།བདུན་པ། བརྒྱད་པ། བཅུ་བཞི་པ་སྟེ་དྲུག་དང༌། སཾ་པུ་ཊའི་བརྟག་པ་དང་པོའི་རབ་ཏུ་བྱེད་པ་བཞི་ཀ་དང༌། གཉིས་པའི་གཉིས་པ་དང༌། ལྔ་པའི་གཉིས་པ་རྣམས་ཀྱི་སྟོན། ལུས་རྣམ་པར་བཞག་པ་ཡེ་ཤེས་ཀྱི་རྒྱས་བཤད་ལགས།། །།ལེའུ་དྲུག་པའི་སྤྱི་དོན་ལ། བརྗོད་བྱ་སྦས་པ་རང་བྱིན་བརླབ་སྟོན་པར་བྱེད་པས་སྦས་པ་དང་འབྲེལ། ( ¡¶ ཞ ¡· + རྗོད་བྱེད་ཀྱི་སྒྲ་ནི་ཡན་ལག་གི་དོན་གཙོ་བོར་གྱུར་པ་ཡིན་གྱི༑ ཡི་གེ་དང་བསྡུས་དོན་ཡང་ཅུང་ཟད་རེ་འཇུག་གོ ། ) མངོན་པར་རྟོགས་པ་དྲོད་ཀྱི་ཆོས་དྲུག་དང་ ༑ དྲོད་ཐོབ་ནས་རང་གི་སེམས་ཀྱི་བརྟན་པ་གཡོ་བརྟག་པའི་ཕྱིར་སྤྱོད་པའི་ཆོས་དྲུག་སྟོན། བཤད་པའི་རྒྱུད་རྡོ་རྗེ་གུར་གྱི་ལེའུ་བཅུ་པ་དང་སཾ་པུ་ཊའི་བརྟག་ ¡Ã པ་ ( ¡¶ ཞ ¡· པའི་ ) ལྔ་པས་གསལ་བར་འཆད། ལུས་རྣམ་པར་བཞག་པ་དོན་བྱེད་ཀྱི་རྒྱས་པར་བཤད་པ་ལགས།། །། ཆོས་རྒྱལ་འཕགས་པའི་གསུང་རབ་དཔེ་བསྡུར་མ་པོད་དང་པོ།

མེས་པོའི་ཤུལ་བཞག་ལས། ས་སྐྱ་བཀའ་འབུམ། PAGE 228PAGE 229