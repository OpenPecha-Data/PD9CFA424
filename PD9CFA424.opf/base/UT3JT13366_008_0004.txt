ཅན་ལ་སྙིང་རྗེའི་སྟོབས་ལྡན་པས་ཕྱག་རྒྱ་ལ་བརྟེན་ཏེ། བྱང་ཆུབ་ཀྱི་སེམས་ཀྱིས་སློབ་མ་ལ་དབང་བསྐུར་ཏེ། དེའང་ཕྱག་རྒྱའི་རིམ་པ་ནི། གང་ཡང་རུང་བ་ལོ་བཅུ་དྲུག་ནས་ཉི་ཤུ་རྩ་ལྔའི་བར་ལོན་པ་ལ་ས་བོན་ལྔའི་རིགས་ཀྱི་རང་བཞིན་དག་པ་ནི་ཡུམ་གྱི་སྤྱི་བོ་ལ་སོག་པ་ལྔར་

¡Ã ས་བོན་ལཾ་ལ་སོགས་པ་ལྔ་བཀོད་ལ་ཡབ་ཀྱི་སྤྱྀ་བོ་ལ་སོགས་པ་ལྔར། ཨོཾ་ལ་སོགས་པ་ལྔ་བཀོད་པའོ། །ལས་དང་ཆོས་ལ་སོགས་པ་ནི་ཕྱག་རྒྱ་དེ་ལ་ཁབ་ལྟ་བུ་དང༌། དཔྱངས་ཐག་ལྟ་བུ་དང༌། ངང་པའི་གཤོག་པ་ལྟ་བུ་དང༌། ཁྱོགས་ལྟ་བུ་དང༌། ཞེས་བྱ་བ་སྦྱོར་ཐབས་ཀྱི་བྱེ་བྲག་བཞི་ལ་ཕྱག་རྒྱ་བཞིར་བཞག་པ་སྟེ། ( ¡¶ ཞ ¡· རིགས་ཀྱི་ཡུམ་བཞིའི་ས་བོན་ལཾ་མཾ་པཾ་ཏཾ་བཞི། ཆོས་དབྱིངས་དབང་ཕྱུག་མའི་ས་བོན་ཨོཾ་དངལྔ་དགོད། ཡབ་ཀྱི་སྤྱི་བོ་ལ་སོགས་པ་ལྔར་ཨོཾ་ལ་སོགས་པ་ལྔ་དགོད་ པའོ ༑ ༑ ལ ས་དང་ཆོས་ལ་སོགས་པའི་ཕྱག་རྒྱ་སྟེ། ལས་ཀྱི་ཕྱག་རྒྱ་ནི་ཆོས་མ། སྒྲོལ་མ། ཆོས་ནི་གར་མ། གོས་དཀར་མོ། སྤྱན་མ། ཆེན་མོ་ནི་གཡུང་མོ། མཱ་མ་ཀིའོ། ། ) དེ་དག་ལ་བརྟེན་ཏེ། དགའ་བ་བཞི་སྐྱེ་བ་ཡིན་ནོ། །ཡང་ས་བོན་ལྔ་དག་པ་ནི། རིགས་ལྔའོ། །ལས་ ( ¡¶ ལུ ¡· ལམ་ ) ལ་སོགས་པ་བཞི་ནི་དེ་དག་གི་ཕྱག་རྒྱ་སྤྱན་མ་ལ་སོགས་པ་བཞིའོ། །དེའི་རང་བཞིན་ནི་རིགས་བྲམ་ཟེའི་བུ་མོ་ལ་སོགས་པ་བཞི་ཡིན་ནོ། །ཞེས་ཀྱང་སྦྱར་དུ་རུང་ངོ༌། །ཡང་འདིའི་ལུགས་ཀྱིས་ཕྱག་རྒྱ་བཞིས་དབང་བཞི་སྟོན་ལ། དེས་ལས་ཐམས་ཅད་རྫོགས་པ་ཡིན་ནོ། །ཞེས་བྱ་བར་འདོད་དེ། ཕྱག་རྒྱའི་ ¡Ã རིགས་ ( ¡¶ ལུ ¡· རིམ་པ་ ) འདི་ནི་ཤེས་རབ་ཡེ་ཤེས་ལ་ཡང་སྦྱར་བར་བྱའོ། །དེ་ལྟར་གང་ཡང་རུང་སྟེ། དམ་ཚིག་དང་ལྡན་པའི་ཕྱག་རྒྱ་ལ་འདུ་ཤེས་གསུམ་གྱི་ཚུལ་གྱིས་སྙོམས་པར་ཞུགས་པ་ལས། ཡབ་ཡུམ་གྱི་ཕུང་པོ་ ( ¡¶ ལུ ¡· + དང་ ) ཁམས་དང་སྐྱེ་མཆེད་ཐམས་ཅད་འོད་དུ་ཞུ་སྟེ། བྱང་ཆུབ་ཀྱི་སེམས་ཀྱི་ ( ¡¶ ལུ ¡· - ཀྱི་ ) ཐིག་ལེར་བྱས་པས་སྐྱེ་བ་མེད་པའི་རང་བཞིན་དུ་བྱེད་དེ་དེའི་དུས་སུ་སྙོམས་ ¡Ã པར་ཞུགས་ ( ¡¶ ལུ ¡· - པར་ཞུགས་ ) པའི་བདེ་བའི་སྒྲས་བསྐུལ་བས་དཔའ་བོ་ཐམས་ཅད་ཡང་དག་འདུས་ཏེ་ཡབ་ཀྱི་ཞལ་དུ་ཞུགས། ལྷ་མོ་ཐམས་ཅད་འདུས་ཏེ་ཡུམ་གྱི་ཞལ་དུ་ཞུགས་པར་བསམས་ལ། རིམ་གྱིས་བྱང་ཆུབ་ཀྱི་སེམས་ཀྱི་ས་བོན་ ( ¡¶ ལུ ¡· + དུ་ ) ཕབ་ལ། འདི་

དེ་ཞེས་བྱ་བ་ལ་སོགས་པས་རྟོག་པ་མེད་པར་བཀའ་བསྒོ། ཀྱེ་མ་བདེ་བ་ཆེན་པོ་ཞེས་ ¡Ã བྱ་བ་ལ་སོགས་པས་ ( ¡¶ ཞ ¡·¡¶ ལུ ¡· སློབ་མས་ ) ཀྱང་རྟོག་པ་བཅོམ་པར་ལན་བྱ། དེ་ནས་བླ་མས་ཇི་ལྟར་ལ་སོགས་ ¡Ã པ་བརྗོད་ཅིང་ ( ¡¶ ལུ ¡· པས་ ) རྟོག་པ་ཆེ་ཆུང་གི་བྱཻ་བྲག་གིས་ ( ¡¶ ཞ ¡·¡¶ ལུ ¡· + དབང་ ) བསྐུར་ཏེ། རྟོག་པ་ཆུང་བ་ ( ¡¶ ལུ ¡· + ལ་ ) རབ་ཡབ་ཀྱི་གསང་གནས་ནས་ ( ¡¶ ལུ ¡· + དབང་ ) བསྐུར་བ་ཡབ་ལས་ཐོབ། འབྲིང་ལ་ཡུམ་གྱི་མཁར་ཕབ་སྟེ། དེ་ལས་བྱུང་བ་ལས་ལེན་པ་ཡུམ་ལས་ཐོབ་པའོ། །རྟོག་པ་ཆེ་བས་ཉ་ཕྱིས་དང་དུང་ཆོས་ལ་སོགས་པར་བཞག་པ་ལས་ལེན་པར་རང་རིག་པའི་སྟོབས་ལས་ཐོབ་པའོ། །དེ་ནས་ ( ¡¶ ཞ ¡·¡¶ ལུ ¡· + བླ་མ་ ) ཧེ་རུ་ཀ་ཡབ་ཡུམ་ ( ¡¶ ལུ ¡· + དུ་བྱས་པ་དེ་ ) སློབ་མས་ ( ¡¶ ལུ ¡· མ་ ) རང་གི་མགྲིན་པར་ཐིམ་པར་བསམས་པ་ལ་སོགས་པ་སྔ་མ་དང་འདྲའོ། །དེ་ནས་གདོང་གཡོགས་ཕྱེ་སྟེ། དོན་ལྔས་རྟོགས་པ་བསྐྱེད་པ་ནི། དབང་ལས་གསང་བའི་དབང་ཐོབ། དཀྱིལ་འཁོར་བཞི་ལས་ཀུན་རྫོབ་བྱང་ཆུབ་སེམས་ཀྱི་དཀྱིལ་འཁོར་མཐོང༌། ( ¡¶ ཞ ¡· + རྩ་རླུང་སྒོམ་པ་ལ་དབང་བར་བྱས ༑) དྲི་མ་ལས་གཙོ་བོར་ངག་གི་དྲི་མ་དག་པར་བྱས། དམ་ཚིག་ལྔ་ལས་ཤ་ལྔ་བདུད་རྩི་ལྔའི་རིལ་བུ་བསྟེན་པ་ལ་དབང༌། དཔེ་ཞིང་ས་གཤིན་པ་སྦྱངས་པ་ལ་ས་བོན་བཏབ་པ་དང་འདྲའོ། །ཞེས་བསྟན་ཏོ། །དེའི་རྗེས་ལ་ཤེས་རབ་ཡེ་ཤེས་ཀྱི་དབང་བསྐུར་བའི་ཕྱིར་ཕྱག་དང་མཎྜལ་གསེར་དངུལ་ལ་སོགས་པའི་ཡོན་ཕུལ་ཏེ ༑ གསང་དབང་གི་གསོལ་བ་གདབ་པའི་ཚིག་དེ་ཉིད་ཀྱིས་སམ། ཡང་ན་ཀྱེའི་རྡོ་རྗེ་ལས་འབྱུང་བ། བཅོམ་ལྡན་ཞི་བ་ཆེན་པོ་ཀྱེ། །རྡོ་རྗེ་རྣལ་འབྱོར་གཅིག་བཞེད་པ། །མི་ཕྱེད་ཕྱག་རྒྱ་སྒྲུབ་པ་པོ། །རྡོ་རྗེ་རྣལ་འབྱོར་ལས་བྱུང་བ། །ཇི་ལྟར་ཁྱེད་ནི་བདག་ཉིད་ཆེ། །མངའ་བདག་བདག་ལའང་དེ་ལྟར་མཛོད། །འཁོར་བ་འདམ་གྱི་ཚོགས་ནང་དུ། །བྱིང་བ་སྐྱབས་མེད་བདག་ལ་སྐྱོབ། །ཅེས་བྱ་བས་ལན་གསུམ་དུ་གསོལ་བ་གདབ། དེ་ནས་བླ་མས་འབྲུ་གསུམ་བརྗོད་ཅིང་གདོང་བཅིང་

༑ གནས་གསུམ་དུ་འབྲུ་གསུམ་བརྗོད་ཅིང་བདུད་རྩི་ལྔས་ཐིག་ལེ་བྱ། དེ་ནས་ཤེས་རབ་ཡེ་ཤེས་ཀྱི་དབང་བསྐུར་བ་ལ་ལུགས་གཉིས་ལས། དངོས་ཀྱི་ཕྱག་རྒྱ་ལ་བརྟེན་པ་ནི་སློབ་མ་རླུང་སྦྱངས་པ་དང༌། ལུས་ཟུངས་རྒྱས་པ་སྔོན་དུ་སོང་བས་ཕྱག་རྒྱ་ལ་རིགས་གཉིས་ཏེ། སློབ་དཔོན་རང་གི་བྱིན་གྱིས་བརླབས་པ་གསང་བའི་ཡུམ་དེ་ཉིད་དམ། གཞན་གྱི་གཞུང་ལྟར་དེ་སློབ་དཔོན་ཁ་ཅིག་གིས་དེ་བསྟན་ན་དེ་བདག་གི་མ་ཡིན་པས་མ་སུན་ཕྱུང་བར་འགྱུར་བས་ཕྱག་རྒྱ་གཞན་ལ་བྱའོ་ཞེས་ཟེར་བས། གང་ལྟར་ཡང་རུང་སྟེ། རྒྱུད་ཡོངས་སུ་དག་པ་དང་དངོས་ཀྱི་ཕྱག་རྒྱ་སློབ་དཔོན་གྱིས་ཚིགས་བཅད་བརྗོད་དེ་ཤེས་རབ་ ( ¡¶ ལུ ¡· + མ་ ) གཏད་པའི་དབང་བསྐུར་ལ། དེ་ནས་དམ་ཚིག་དྲི་བ་ནས་བརྩམས་ཏེ། གནས་ལྔ་བྱིན་གྱིས་བརླབས་པ་དང་རྩ་བཙལ་ནས་རིམ་གྱིས་འདུ་ཤེས་གསུམ་དང་ལྡན་པས་སྙོམས་པར་ཞུགས་པ་ལས་དགའ་བ་བཞི་བསྐྱེད་དེ། མཐར་མས་བརྟན་པའི་ལྷན་སྐྱེད་ཀྱི་དགའ་བའི་ཉམས་བསྐྱེད་པའི་བར་དངོས་ཀྱི་ཕྱག་རྒྱ་ལ་གཞུང་ནས་འབྱུང་བ་ལྟར་རྗེས་སུ་མཐུན་པར་སྤྱད་དོ། །མཇུག་ཏུ་བསྲུང་བ་དང༌། དོན་ལྔས་རྟོགས་པའང་བསྐྱེད་པར་བྱའོ། །དངོས་ཀྱི་ཕྱག་རྒྱ་ལ་བསྟེན་པའོ། །ཡེ་ཤེས་ཀྱི་ཕྱག་རྒྱ་ལ་བསྟེན་པ་ལྟར་ན་ཡོན་དབུལ་བ་ནས་གནས་ ( ¡¶ ཞ ¡· འབྲུ་ ) གསུམ་ ( ¡¶ ཞ ¡· + གྱིས་ ) བསྲུང་བའི་བར་སྔ་མ་ལྟར་བྱས་ལ། དེའི་རྗེས་ལ་གང་སེམས་ལ་མངོན་པར་འདོད་མིའི་བུ་མོ་མདུན་དུ་བསམས་ལ། ལྷ་མོ་འདི་ནི་ཕྱག་རྒྱ་ཆེ། །མཐའ་ཡས་བདེ་བ་སྦྱིན་པ་མོ། །རྣམ་པ་ཀུན་ཏུ་ཕྱག་རྒྱ་ལོངས། །བུ་ཡིས་བླ་མེད་མཆོད་པ་གྱིས ༑ ༑ ཞེས་བྱ་བའི་ཚིགས་སུ་བཅད་པ་གཅིག་བརྗོད་དེ། དེའི་ལག་པ་གཡོན་པ་བདག་གི་ལག་པ་གཡས་པར་ ( ¡¶ ལུ ¡· + གཏད་པར་ ) སེམས་སུ་གཞུག་སྟེ། ཤེས་རབ་ ( ¡¶ ཞ ¡· + ཡེ་ཤེས་ ) གཏད་པའི་དབང་ངོ༌། །དེ་ནས་ཡེ་ཤེས་དགའ་བ་བཞིའི་དབང་ལས་དང་པོ་རྟོག་པ་མེད་པར་ནུས་སམ་ཞེས་དྲི་བ་ནི། དཔའ་བོས་བྱང་ཆུབ་སེམས་ཟ་བར།

ཁྱོད་ནི་སྤྲོ་བ་ཡིན་ནམ་ཅི། ། ( ¡¶ ཞ ¡· + རིགས་ལྔ་ལས་ནི་རབ་བྱུང་བ། །རིག་མ་མཆོད་པ་ལ་གུས་སམ། ། ) དྲི་ཆེན་དྲི་ཆུ་སྟོབས་དང་ཁྲག །སོགས་བཟའ་ད་ལྟ་ཡིད་ཆེས་སམ། །རྗེས་སུ་མཐུན་སྨྲ་དམ་ཚིག་བཟང༌། །ཇི་ལྟར་དགའ་བར་སྨྲོས་ཤིག་བུ ༑ ༑ ཞེས་བྱ་བ་ཚིགས་བཅད་ཕྱེད་དང་གཉིས་བླ་མས་དངོས་སུ་བརྗོད། ( ¡¶ ཞ ¡· + ཏིང་ངེ་འཛིན་གྱིས་ལྷ་མོས་སྨྲ་བར་སེམས་སུ་གཞུག་གོ ། ) ཇི་ལྟར་གསུངས་པའི་དམ་ཚིག་སོགས ༑ ༑ ལྷ་མོ་བདག་ནི་ཅིས་མི་སྤྲོ། །བུད་མེད་རྟག་གུས་ཅིས་མི་བྱེད། །པདྨ་མཆོད་པར་ཅིས་མི་བགྱིད། །ཅེས་བྱ་བའི་ཚིགས་བཅད་གཅིག་གིས་ལན་བདག་གིས་བྱས་པས། དེ་ནས་ལྷ་མོ་དེ་དགའ་སྟེ། སྐྲ་གྲོལ་གོས་དང་བྲལ་བར་བྱ་སྟེ། དྲི་ཞིམ་པོའི་པདྨ་ཁ་ཕྱེ་སྟེ། ཨེ་མ་ཧོ་བདག་གི་པདྨ་འདི། །བདེ་བ་ཐམས་ཅད་ཀྱི་ནི་གནས། །གལ་ཏེ་ཆོ་ག་བཞིན་བསྟེན་ན། །སངས་རྒྱས་བསྙེན་པ་ལ་སོགས་པ།། བྱ་བ་པདྨར་ཇི་བཞིན་བྱེད། །བདེ་ཆེན་རྒྱལ་པོ་རང་ཉིད་དེ། །བླུན་པོ་གང་ཞིག་འདི་སྤོང་བ། །དེ་ལ་མཆོག་གི་དངོས་གྲུབ་མེད། །པདྨ་བྷཉྫ་ཧོ་ཞེས་གསུང་བར་བསམས་པས་བྷ་གའི་དཀྱིལ་འཁོར་དང་རྩ་མཆོག་ཏུ་གྱུར་པ་ལ་བསྟེན་པར་ཤེས་པར་བྱའོ། །དེ་ནས་བླ་མས་རྗེས་སུ་བསྟན་ཏེ། རང་གི་ཡེ་ཤེས་ཀྱི་ཕྱག་རྒྱ་དང་འདུ་ཤེས་གསུམ་དང་ལྡན་པས་ཁྱད་པར་དུ་གནས་ལྔ་བྱིན་གྱིས་བརླབས་ཏེ། བདག་ཉིད་དཔལ་ཧེ་རུ་ཀ་ཕྱག་རྒྱ་རྡོ་རྗེ་རྣལ་འབྱོར་མར་སྐད་ཅིག་གིས་བསྐྱེད་པ་ལྷའི་འདུ་ཤེས། གཉིས་ཀ་ལ་ལྷན་ཅིག་སྐྱེས་པའི་ཡེ་ཤེས་ཀྱི་ཉམས་མྱོང་བསྐྱེད་པར་བྱའོ། ། ¡Ã ཞེས་བྱ་བ་ ( ¡¶ ཞ ¡·¡¶ ལུ ¡· སྙམ་པ་ ) ཆོས་ཀྱི་འདུ་ཤེས། སྔགས་ཀྱི་འདུ་ཤེས་མཁའ་གསང་བྱིན་གྱིས་བརླབས་ཏེ། ཡབ་ཀྱི་རྡོ་རྗེ་མི་དམིགས་ཏེ་སྟོང་པ་ལས་ཧཱུྃ་ལས་རྡོ་རྗེ་དམར་པོ་རྩེ་ལྔ་པ་བྷྱཾ་དམར་པོ་ལས་ནོར་བུ་ཅུང་ཟད་དམར་བ་བྷྱཾ་སེར་པོས་བུ་ག་བཀག་པར་བྱིན་གྱིས་བརླབས། ཡབ་ཀྱི་ལྟེ་བ་དང་སྙིང་གར་ཟླ་བ་ལ་ཡུམ་གྱི་སྙིང་པོ་དང་ཉེ་སྙིང༌།

མགྲིན་པ་དང་དཔྲལ་བར་ཡབ་ཀྱི་སྙིང་པོ་དང་ཉེ་སྙིང༌། ཡུམ་གྱི་མཁའ་སྟོང་པ་ལས་ཨ་ལས་པདྨ་དམར་པོ་འདབ་མ་གསུམ་པ་བསྐྱེད། དྷྱཾ་ལས་ཟེ་འབྲུ་དྷྱཾ་སེར་པོས་རྩེ་མོར་བྱིན་གྱིས་བརླབས། ཡུམ་གྱི་ལྟེ་བ་དང་སྙིང་གར། ཡབ་ཀྱི་སྙིང་པོ་དང་ཉེ་སྙིང༌། མགྲིན་པ་དང་དཔྲལ་བར་ཡུམ་གྱི་སྙིང་པོ་དང་ཉེ་སྙིང་དགོད་དོ། །གཉིས་ཀའི་སྤྱི་བོར་ཨོཾ་དཀར་པོ། མགྲིན་པར་ཨཱཿདམར་པོ། སྙིང་གར་ཧཱུྃ་ནག་པོ། ལྟེ་བ་ལ་སྭཱ་སེར་པོ། བརླ་ ( ¡¶ ལུ ¡· + གཉིས་ ) ལ་ཧཱ་ལྗང་གུ་བསྐྱེད་དོ། །སྔགས་ཀྱི་ཡི་གེ་རྣམས་ཕན་ཚུན་སྙོམས་པར་འཇུག་པར་བསམ་མོ། །དེ་ནས་སྐད་ཅིག་གིས་བདག་ལ་འཁྱུད་ཅིང་སོ་དང་སེན་མོས་གདབ་པ་ལ་སོགས་པ་བྱེད་དེ། སྐད་ཅིག་དང་པོ་ལ་དགའ་བའི་ཡེ་ཤེས་ཉམས་སུ་མྱོང་བ་བསྟན། དེ་ ¡Ã ནས་སྐད་ཅིག་གཉིས་པ་ལ་ ( ¡¶ ལུ ¡· - ནས་སྐད་ཅིག་གཉིས་པ་ལ་ ) རྡོ་རྗེ་པདྨ་མཉམ་པར་སྦྱར་ཞིང་སྐད་ཅིག་གཉིས་པ་ལ་མཆོག་དགའི་ཡེ་ཤེས་ཉམས་སུ་མྱོང་བ་བསྟན་ཏེ། ལུས་བསྒྲིམ་ཞིང་འོག་རླུང་ཡང་ནས་ཡང་དུ་བསྐུམ་པར་བྱའོ།། དེ་ལྟར་རྡོ་རྗེ་དང་པདྨ་རིམ་གྱིས་བསྲུབས་པར་དྲན་པ་གནད་སྔ་མ་ལྟར་བྱ། སྐད་ཅིག་གསུམ་པ་ལ་ཁྱད་པར་གྱི་དགའ་བ་ཉམས་སུ་མྱོང་བ་བསྟན། དེ་ནས་རྗེས་ཆགས་ཀྱི་མེས་ཡབ་ཀྱི་ཁམས་དྭངས་མ་བཞུ་སྟེ། དབུ་མའི་ལམ་ནས་བྱཽན་བདག་ཉིད་ཀྱི་གསང་གནས་རྡོ་རྗེའི་རྩེར་བྷྱཾ་གྱི་ཀླད་ཀོར་ལ་དཀར་ལྷག་གིས་བྱོན། ཡུམ་གྱི་ཁམས་དྭངས་མ་བཞུ་སྟེ་དབུ་མའི་ལམ་ནས་ཤེས་རབ་ཀྱི་རྩ་སྣར་དྷྱཾ་གི་ཀླད་ཀོར་ལ་དམར་ལྷག་གིས་བྱོན་པར་བསམས་ལ། ཐིག་ལེ་དཀར་དམར་གཉིས་འདུ་འཕྲོ་བྱེད་པར་བསམ་ཞིང་ལུས་བསྒྲིམ་འོག་རླུང་ཡང་ནས་ཡང་དུ་བསྐུམ་པར་བྱའོ ༑ ༑ སྟེང་རླུང་རན་ཚད་དུ་མནན་ལུས་ཐམས་ཅད་བདེ་བ་འབར་བར་དྲན་པར་བྱ་སྟེ། སྐད་ཅིག་བཞི་པ་ལ་ལྷན་ཅིག་སྐྱེས་པའི་ ( ¡¶ ཞ ¡· + ཡེ་ཤེས་ ) དགའ་བའི་ཉམས་མྱོང་ཡྀན་ནོ་ཞེས་བྱ་བ་དྲན་པར་བྱ་བ་བསྟན་ཏོ། །སྐབས་འདིར་ལུས་ཟུངས་དང་དམིགས་པ་བརྟན་མི་བརྟན་གྱི་བྱེ་བྲག་གིས་ཉམས་ཅི་རིགས་པར་སྐྱེའོ

༑ ༑ དེ་ནས་ཧཱུྃ་རིང་པོ་བརྗོད་ཅིང་ཐིག་ལེ་དཀར་དམར་གཉིས་འདྲེས་པ་གསང་གནས་ནས་ལྟེ་བ་དང་སྙིང་ག་དང་མགྲིན་པ་དང་མཐར་སྤྱི་གཙུག་གི་བར་དུ་དྲངས་པ་ལ་རིམ་པ་བཞིན་མས་བརྟན་པའི་དགའ་བ་བཞིའི་མིང་ཡང་གདགས་སོ ༑ ༑ དེ་ནས་བཅོམ་ལྡན་འདས་མ་དེས་སློབ་མ་ལ་བཞག་པའམ། གཉིས་ཀ་ལ་ སློབ་དཔོན་གྱིས་ལག་པ་བཞག་སྟེ། དེང་ནས་བཟུང་སྟེ་བུ་ཁྱོད་ཀྱིས། །ཇི་སྲིད་ བྱང་ཆུབ་སྙིང་པོའི་བར། །རྨི་འདྲ་སེམས་ཅན་ཐམས་ཅད་ཀྱི། །དོན་ནི་བདག་ཉིད་ཀུན་གྱི་གྱིས། །ཞེས་བྱ་བ་ཚིགས་སུ་བཅད་པ་གཅིག་གིས་ ( ¡¶ ལུ ¡· + སེམས་ཅན་གྱི་ ) དོན་བྱ་བར་རྗེས་སུ་གནང་བ་སྦྱིན་ནོ། །དེ་ནས་ཡི་གེ་བདུན་པ་བརྗོད་ཅིང་བདུད་རྩི་གཏོར་བས་བསྲུངས་ལ་གདོང་གཡོགས་ཕྱེ་སྟེ། ཁྱོད་ཀྱིས་དབང་བཞི་ལས་ཤེས་རབ་ལ་བརྟེན་ ¡Ã ཏེ་དཔེའི་ ( ¡¶ ཞ ¡· པའི་ ) ཡེ་ཤེས་དགའ་བ་བཞིའི་དབང་ཐོབ་བོ། །དཀྱིལ་འཁོར་ལས་བྷ་གའི་དཀྱིལ་འཁོར་མཐོང་བ་ཡིན་ནོ། ། ( ¡¶ ཞ ¡· + བདེ་བ་སྒོམ་པ་ལ་དབང༌། ) དམ་ཚིག་བུད་མེད་ལ་མི་སྨད་པ་ལ་དབང་ངོ༌། །དྲི་མ་གཙོར་སེམས་ཀྱི་དྲི་མ་དག་པར་བྱས་སོ། །དཔེ་ཞིང་ས་སྦྱངས་པ་ལ་ས་བོན་བཏབ་སྟེ་རྐྱེན་ཆུ་ལུད་གཉིས་ཀྱིས་བརླན་པ་དང་འདྲ་བ་ཡིན་ནོ། །ཞེས་དོན་ལྔའི་རྟོགས་པ་བསྐྱེད་དོ། །རིམ་པ་གསུམ་པ་དེའི་བླ་མ་ནི་སྔར་གྱི་དབང་གསུམ་པ་དེ་ལས་མཆོག་ཏུ་དབང་བཞི་པ་སྟེ། མན་ངག་གིས་འདིར་ཤེས་པར་བྱའོ། །དེ་ལ་བཞི་པ་ཐོབ་པར་འདོད་པས། ཕྱག་དང་མཎྜལ་འབྲུ་ལ་སོགས་པའི་ཡོན་ཕུལ་ཏེ། སྔར་གྱི་སྐྱབས་མེད་སྐྱོབ་པ་ཞེས་བྱ་བ་ལ་སོགས་པའམ། ཡང་ན། ཁྱོད་ཞབས་པདྨའི་བཀའ་དྲིན་གྱིས། །གཙོ་བོའི་དབང་བསྐུར་རྣམ་གསུམ་ཐོབ། །དེ་རིང་རིན་ཆེན་བཞི་པ་ཡང༌། །བདག་ལ་བཀའ་དྲིན་བསྐྱབ་ཏུ་གསོལ། །ཞེས་ལན་གསུམ་དུ་གསོལ་བ་བཏབ་པ་དང༌། གདོང་གཡོགས་བཅིངས་ཏེ་ཡི་གེ་བདུན་པ་བརྗོད་ཅིང་ ༑ བདུད་རྩི་གཏོར་བས་བསྲུང་བ་བྱས་ལ། དེ་ནས་རྡོ་རྗེ་སློབ་དཔོན་གྱིས་དེ་ཁོ་ན་ཉིད་བསམ་གྱིས་མི་ཁྱབ་པའི་དོན་དམ་པའི་བཙུན་མོ་དེ་ཉིད་རྣམ་པར་ཐར་པའི་སྒོ་གསུམ་དང་ཐ་དད་མེད་ཅིང་རོ་གཅིག་པར་བསྟན་པའི་ཕྱིར།

འདི་ཉིད་རང་ཉིད་མཛེས་པ་སྟེ། །ཕྱི་རོལ་ཡུལ་ནི་སྤངས་པའོ། །རིག་འདིར་བོར་ནས་དེ་ལས་ནི། །གཞན་པའི་ཐབས་ཀྱིས་སངས་རྒྱས་མེད། །རིག་མའི་བརྟུལ་ཞུགས་སྤྱཽད་ཅིག་བུ། །བརྟུལ་ཞུགས་རྣམས་ཀྱི་བླ་མའི་བླ། །ཞེས་བྱ་བའི་རྐང་པ་དྲུག་བརྗོད་ཅིང་དེའི་དོན་ཡང་བཤད་དེ། དོན་དམ་པའི་བཙུན་མོ་སྟོང་པ་ཉིད་མཛེས་མ་མཆོག་ཡིན་ལ། དེ་ཉིད་ནི་དོན་གྱི་རྡོ་རྗེ་རྣལ་འབྱོར་མ་ཞེས་ཀྱང་བྱ་སྟེ། དེ་དུས་གསུམ་གྱི་སངས་རྒྱས་ཐམས་ཅད་ཀྱི་ཡུམ་ཡིན་གྱི། གཞན་ཕྱི་རོལ་གྱི་ཡུམ་མིའི་བུ་མོ་དཔྲལ་བ་ན་དགའ་བ་འཁྱིལ་པའི་རི་མོ་ཡོད་པ་ལ་སོགས་པའི་མཚན་ཉིད་དང་ལྡན་པ་རྡོ་རྗེ་རྣལ་འབྱོར་མ་ཡིན་པར་བསྟན་པའམ། གཞན་བསྐྱེད་པའི་རིམ་པ་ལ་སྐུ་མདོག་དམར་མོ་གྲི་གུག་ཐོད་པ་འཛིན་པ་ལ་སོགས་པ་རྡོ་རྗེ་རྣལ་འབྱོར་མར་གསུངས་པ་དང༌། རྣལ་འབྱོར་ལམ་པས་ལྟེ་བ་ན་ནང་ལྟར་གྱི་ཡི་གེ་ཨཾ་ཕག་མོར་འདོད་པ་དེ་ཐམས་ཅད་བརྡའམ་བཅོས་མ་ཡིན་ནོ། །དེ་བས་ན་དོན་གྱི་རྣལ་འབྱོར་མ་སྟོང་པ་ཉིད་འདི་ཉིད་ཀྱིས་འཚང་རྒྱའི། འདི་བོར་ཏེ་གཞན་གྱིས་འཚང་རྒྱ་བར་མི་འགྱུར་བས་བརྟུལ་ཞུགས་ཀྱི་བླ་མ་འདི་ལ་སྤྱོད་ཅིག་ཅེས་པ་ཡིན་ནོ། ། ཞེས་ཚིག་གིས་བསྟན་པ་ཙམ་བྱས་ལ། ཅུང་ཟད་སྟོང་པ་ཉིད་ལ་བློ་འཇོག་ཏུ་གཞུག་གོ །དེ་ནས་བདུད་རྩི་གཏོར་ཅིང་ཡི་གེ་བདུན་པ་བརྗོད་པས་བསྲུང་བ་བྱས་ལ་གདོང་གཡོགས་ཕྱེ་སྟེ། ཁྱེད་ཀྱིས་དབང་བཞི་ལས་ཚིག་དབང་རིན་པོ་ཆེ་བཞི་པ་ཐོབ་བོ། །དཀྱིལ་འཁོར་ལས་དོན་དམ་པ་བྱང་ཆུབ་སེམས་ཀྱི་དཀྱིལ་འཁོར་མཐོང་བ་ཡིན་ནོ། ། ( ¡¶ ཞ ¡· + ལམ་ཕྱག་རྒྱ་ཆེན་པོ་སྒོམ་པ་ལ་དབང༌། ) དྲི་མ་ལས་ལུས་ངག་ཡིད་གསུམ་མཐའ་དག་གི་དྲི་མ་དག་པར་བྱས་སོ། །དམ་ཚིག ཁྱོད་ཀྱིས་སྲོག་ཆགས་གསད་པར་བྱ། །མ་བྱིན་པར་ཡང་བླང་བར་བྱ། །བརྫུན་གྱི་ཚིག་ཀྱང་སྨྲ་བར་བྱ། །འདོད་པས་ལོག་པར་གཡེམ་པར་བྱ། །ཞེས་རྣམ་རྟོག་གི་སྲོག་གཅོད་པ་དང༌། སངས་རྒྱས་ཀྱི་ཡོན་ཏན་མ་བྱིན་པར་བླང་བ་དང༌།

ཆོས་ཐམས་ཅད་བརྫུན་པ་སྒྱུ་མ་ལྟ་བུར་བསྟན་པ་དང༌། དངོས་པོར་འཛིན་པ་ལས་ལོག་པར་སྟོང་པ་ཉིད་ཀྱི་བུད་མེད་ལ་སྤྱད་ཅེས་བྱ་བའམ། བརྟག་པ་གཉིས་པ་ལས་གསུངས་པ་ལྟར་ཡང་རུང་སྟེ། མདོར་ན་དགོངས་ཏེ་གསུངས་བའི་དམ་ཚིག་བཞི་ལ་དབང་བར་བྱས་སོ། །དཔེ་ཞིང་ས་ལེགས་པར་སྦྱངས་པ་ལ་ལོ་ཏོག་སྨིན་པ་དང་འདྲའོ།། ཞེས་དོན་ལྔའི་རྟོགས་པ་བསྐྱེད་པར་བྱའོ། །དེ་ནས་སློབ་མ་དབང་བཞི་རྫོགས་པས་རེ་ཞིག་གི་དོན་གྲུབ་པས་ཅི་འབྱོར་པའི་ཡོན་དབུལ་ཞིང་བདོག་པ་ཐམས་ཅད་བཏང༌། ཐ་ན་བདག་གི་ལུས་ཀྱང་དབུལ་ཏེ། དེང་ནས་བརྩམས་ཏེ་བདག་བྲན་དུ། ཁྱེད་ལ་བདག་ནི་འབུལ་ལགས་ཏེ། ཁྱེད་ཀྱིས་སློབ་མར་བཟུང་བ་དང༌།། ཆ་ཡིས་ཀྱང་ནི་སྤྱད་དུ་གསོལ། །ཞེས་བརྗོད་དེ། བླ་མའི་ཞབས་ལ་ཕྱག་བྱའོ། ། དེ་ནས་བླ་མས་ཀྱང་བར་ཆད་མེད་པར་བྱིན་གྱིས་བརླབ་བོ། །དེ་ནས་འཇིག་རྟེན་ལས་འདས་པའི་གཏོར་མ་གཤེགས་སུ་གསོལ་ཏེ།

ཚོམ་རྔམ་སྔགས་ཀྱིས་བསྲུངས་ལ། གོ་ཆ་རྣམ་གསུམ་བཅིངས་ལ་ཅི་བདེར་སྤྱད་དོ། །ལུས་ཀྱི་དཀྱིལ་འཁོར་ལ་བརྟེན་ཏེ་བདག་ཉིད་ཀྱི་དམ་ཚིག་གསོ་བར་འདོད་ན་དང་པོར་ཡོ་བྱད་སྟ་གོན་བྱས་ནས་བརྩམས་ཏེ། དམ་ཚིག་ཅན་ལ་གཏོར་མ་སྦྱིན་པའི་བར་དང༌། དེ་ནས་བུམ་པ་ལ་བཟླས་པ་བྱས་ཏེ། འཇིག་རྟེན་པའི་གཏོར་མ་གཤེགས་ནས་སྨོན་ལམ་གདབ་པའི་བར་ཀྱང་གཞན་དོན་དང་ཁྱད་མེད་པར་བྱས་ལ། དེ་ནས་བྲིས་སྐུ་ལ་སོགས་པའི་རྟེན་གང་ཡང་རུང་བ་ལ་ལྷག་པའི་ལྷ་དང་བླ་མ་ཐ་མི་དད་པ་ལུས་ཀྱི་དཀྱིལ་འཁོར་དང་བཅས་པ་མངོན་སུམ་ལྟ་བུར་དམིགས་ལ། དང་པོ་བདེན་པའི་སྟོབས་བརྗོད་པ་ནས་བརྩམས་ཏེ་དབང་ཡོངས་སུ་རྫོགས་པའི་བར་ཏིང་ངེ་འཛིན་གྱིས་བླང་བར་བྱའོ། །འོན་ཀྱང་སྡིག་པ་སྦྱང་བ་དང་བུམ་པའི་དབང་གི་དུས་སུ་བུམ་པའི་ཆུས་ཁྲུས་བྱ་བ་དང༌། སྡིག་པ་སྦྱང་པའི་ཆོ་ག་དངོས་སུ་རང་ཉིད་ཀྱིས་བྱ་བ་དང༌། གཞན་ལ་དབང་རྫས་མེད་དོ། །སྤྲོས་པ་ལ་དགའ་ན་དབང་རྫས་དང་བཅས་པས་བྱེད་ན་གདོང་བཅིང་བ་ལ་སོགས་པ་དངོས་སུ་རང་གིས་བྱ་ཞིང་ ༑ ཏིང་ངེ་འཛིན་གྱིས་མདུན་དུ་བསམས་པས་བྱེད་པར་བསམ། སློབ་དཔོན་གྱིས་བརྗོད་རྒྱུ་རྣམས་ཀྱང་ ( ¡¶ ལུ ¡· - ཀྱང་ ) དངོས་སུ་རང་གིས་བྱ་ཞིང་ཏིང་ངེ་འཛིན་གྱིས་དེ་ལྟར་ ¡Ã བྱའོ།། ( ¡¶ ལུ ¡· བྱ་བའི་ ) གཞན་ཆོ་ག་རྣམས་ ¡Ã ཐམས་ཅད་ལ་ ( ¡¶ ལུ ¡· - ཐམས་ཅད་ལ་ ) ཁྱད་པར་མེད་པར་ ¡Ã བྱའོ ( ¡¶ ལུ ¡· སྤྱད་དོ ) ། །ད་ནི་མཇུག་གི་དོན་ལ། ཆུ་སོགས་ཞེས་པའི་ཚིགས་སུ་བཅད་པ་གཅིག་གིས་དབང་གི་དབྱེ་བ་ལས ༑ རྡོ་རྗེ་སློབ་དཔོན་གྱི་དབང་ལས། སློབ་དཔོན་གྱི་དབང་རྣམས་ལ་ཕྱི་ནང་དུ་གནས་པར་བསྟན། དཔའ་བོས་ཞེས་བྱ་བ་ལ་སོགས་པས་དབང་གི་འབྲས་བུ་ ¡Ã བསྟན། དེའང་ ( ¡¶ ལུ ¡· བསྟན་ཏེ་ ) དབང་གི་ཀུན་སྤྱོད་ཀྱི་རིམ་པར་ཕྱེ་སྟེ་བསྟན་པས་བརྟུལ་ཞུགས་ཅན་དབང་བསྐུར་བས་སྣོད་དུ་རུང་བར་བྱས་ཏེ་ལམ་བསྒྲུབ་པ་ལས་རིམ་པ་ལྔའི་མཐར་ཐུག་བསམ་གྱིས་མི་ཁྱབ་པ་ཐོབ་ཅེས་བྱའོ།

།བསམ་གྱིས་མི་ཁྱབ་པ་དང་བསྟན་བྱ་རིམ་པ་ལྔ་ ( ¡¶ ལུ ¡· + པོ་ ) དེ་ཉིད་ཕྱི་དང་ནང་དུ་ཡང་དག་བཤད་པས་ན། དེ་ཆོས་རྣམས་ ¡Ã ཀུན་གྱི་ ( ¡¶ ལུ ¡· - ཀུན་གྱི་ ) ངོ་བོ་བསམ་གྱིས་མི་ཁྱབ་པ་ཞེས་བྱའོ། །དེའི་མཚན་ཉིད་ནི་སྣང་མེད་ཅེས་བྱ་བ་དང༌། བསམ་གྱིས་མི་ཁྱབ་པ་ཞེས་བྱ་བ་ལ་སོགས་པ་དུ་མའི་སྒོ་ནས་བསྟན་ཏོ། །དེ་ཆོས་ཐམས་ཅད་ཀྱི་ངོ་བོ་ཡིན་པས་ཐམས་ཅད་ལ་ཁྱབ་པར་སྟོན་པ་ནི། བརྟན་གཡོ་ཞེས་བྱ་བ་ལ་སོགས་པའོ། །དེ་ལྟར་བསམ་གྱིས་མི་ཁྱབ་པ་རྟོགས་པ་ནི་བདེ་བ་ཆེན་པོ་རྟོགས་ ཏེ་སངས་རྒྱས་ཞེས་བྱ་བའི་དོན་ཏོ། །དེ་ལྟ་བུའི་དེ་ཁོ་ནའི་མན་ངག་གོ །དཔལ་སྡོམ་དྲུག་པ་རྣལ་འབྱོར་གསང་མཐའ་ལས་བྱུང་བའི། །ཆོ་ག་བླ་མའི་རིམ་པ་དང་བྲལ་ཡུལ་མིན་ཕྱིར། །རྒྱལ་སྲས་མྱུ་གུའི་སྤྱོད་མངའ་དང་ལྡན་དཔལ་ལྡན་བླ་མ་དེའི ༑ ༑ ཞབས་རྡུལ་ཟེ་འབྲུ་སྤྱྀ་བོས་གུས་པས་བསྟེན་ལས་རྟོགས། །རྣལ་འབྱོར་ལ་ཕན་བྱེད་པ་སྨིན་བྱེད་མདོར་བསྡུས་ཚུལ། །རབ་ཏུ་གསལ་བར་བཤད་པའི་བསོད་ནམས་སྟོབས་ལྡན་པ། །སྲིད་པའི་རྩེ་མོར་གཏུགས་གྱུར་བདག་ལས་གང་སྐྱེས་པ། །དེས་ནི་འགྲོ་ཀུན་དམ་བཅིངས་ཀློད་དེ་རྒྱལ་འགྱུར་ཤོག། །།སློབ་དཔོན་རྡོ་རྗེ་དྲིལ་བུ་པས་མཛད་པའི་དབང་གི་ཆོ་ག་མདོར་བསྡུས་པའི་བཤད་པ། དཔལ་བརྩེ་བ་ཆེན་པོ་དང་ལྡན་པའི་ཞབས་ཀྱི་པདྨ་རྙོག་པ་མེད་པ་ལ་གཏུགས་པའི། ཤཱཀྱའི་དགེ་བསྙེན་བསོད་ནམས་རྩེ་མོས་སྦྱར་བའོ།། །། ( ¡¶ ལུ ¡· + མར་མེ་མཛད་དཔལ་ཡེ་ཤེས་ཤེས་རབ་ཀྱིས། །ཞབས་རྡུལ་གུས་ལེན་དགེ་སྦྱོང་ཆེ། །དབང་པོ་དུལ་བ་ལེགས་ཞི་བས། །དབེན་གནས་དམ་པ་དེར་བྲིས་སོ། །ཧེ་རུ་ཀ་མངོན་བྱུང༌། ཕྱག་རྒྱ་ཆེན་པོ་ཐིག་ལེ། འདུས་པའི་བཤད་རྒྱུད་རྡོ་རྗེ་ཕྲེང་བ་གསུམ་ལ་བརྟེན། དེའང་གཙོ་བོར་ཕྲེང་བ་ལ་བརྟེན་གསུང༌། ) རྫོགས་སོ ༑༑ ༑༑ ༄༅། །དཔལ་འཁོར་ལོ་ ¡Ã བདེ་མཆོག་གི་མཆོད་ཕྲེང་ ( ¡¶ ཞ ¡· བདེ་མཆོག་མཆོད་པའི་ཆོ་ག་རྗེ་བཙུན་བསོད་ནམས་རྩེ་མོས་མཛད་པ་ ¡¶ ལུ

¡· སྡོམ་པའི་མཆོད་ཕྲེང་ ) བཞུགས་སོ། ། དཔལ་འཁོར་ལོ་སྡོམ་པའི་མཆོད་པའི་ཆོ་ག དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །ཐུགས་རྗེའི་ངང་ཉིད་སྐུ་ནི་སྲིད་པ་གསུམ་འབར་ཞིང༌། །འོད་ཟེར་སྔོན་པོ་སྟོང་ལྡན་ཁྲོ་དང་ཆགས་པར་བཅས། །གད་མོའི་སྒྲ་ཡིས་དྲེགས་པ་བཅོམ་ནས་སླར་གསོ་མཛད། །སྤྲོས་ཀུན་དང་བྲལ་དཔལ་ལྡན་ཧེ་རུ་ཀས་སྐྱོངས་ཤིག ༑ བླ་མའི་ཞབས་རྡུལ་ལ་བཏུད་དེ། །དེ་ཡི་དྲིན་གྱིས་རྟོགས་གྱུར་པས། ། འཁོར་ལོ་སྡོམ་པ་མཆོད་པ་ཡི། །ཆོ་ག་མན་ངག་ཇི་བཞིན་བསྡུ ( ¡¶ ལུ ¡· བྲི ) ། །དང་པོར་རེ་ཞིག་སེམས་ཅན་ལ་གཅིག་ཏུ་བརྩེ་བའི་བློ་དང་ལྡན་པས། ཡང་དག་པའི་བླ་མ་ལ་བསྙེན་བཀུར་བས། དཔལ་ ( ¡¶ ཞ ¡· + འཁོར་ལོ་ ) སྡོམ་པའི་དཀྱིལ་འཁོར་དུ་དབང་བསྐུར་ཞིང་རྗེས་སུ་གནང་བ་ཐོབ་པ། སྤྱྀ་དང་ཁྱད་པར་གྱི་དམ་ཚིག་ལ་གནས་ཤིང༌། བླ་མའི་མན་ངག་གི་ལུང་ཡང་དག་པ་དང་ལྡན་པའི་རྣལ་འབྱོར་པའི་ དབང་ཕྱུག་གིས། ནངས་པར་སྔ་བར་ལངས་པའམ། མཚན་ཕྱེད་དམ། སྐབས་ཇི་ལྟར་ཡང་རུང་སྟེ། མཉམ་པར་བཞག་པ་ལས་ལངས་ལ། དཔལ་ ( ¡¶ ཞ ¡· + འཁོར་ལོ་ ) སྡོམ་པའི་ཕྱིའི་དཀྱིལ་འཁོར་ལ་མཆོད་པ་ལ་སོགས་པ་རྗེས་སུ་སྤྱད་པར་བྱའོ།། དེའི་ཆོ་ག་ནི་འདི་ཡིན་ཏེ། དང་པོ་ཁོ་ནར་བདག་གི་ལུས་དང་ངག་དང་ཡིད་ཡོངས་སུ་དག་པར་བྱ་བའི་ཕྱིར། རང་གི་ལྷག་པའི་ལྷ་སྦྱོར་བས། །སེམས་ཅན་ཀུན་ལ་རབ་བརྟག་བྱ། ཨཱ་ལི་ཀཱ་ལི་རབ་བརྟག་པས། །བརྗོད་པ་བཟླས་པ་ ¡Ã ཤེས་པར་བྱ ( ¡¶ ལུ ¡· ཡང་དག་བཤད ) ། །ཤྲཱི་ནི་གཉིས་མེད་ཡེ་ཤེས་ཏེ། །ཧེ་ནི་རྒྱུ་སོགས་སྟོང་པ་ཉིད། །རུ་ནི་བཀོད་དང་བྲལ་བ་སྟེ། །ཀ་ནི་གང་དུའང་མི་གནས་པའོ།། ཞེས་བྱ་བའི་དོན་རྗེས་སུ་དྲན་པར་བྱས་ལ། སའི་ཕྱོགས་མཛེས་ཤིང་གཙང་མ་ཁྲུ་གང་གི་ཚད་དམ་དེ་ལས་ལྷག་པའང་རུང་སྟེ། དཀྱིལ་འཁོར་གྱི་ས་གཞི་ལེགས་པར་བྱི་དོར་བྱས་ལ། དེར་ལག་པ་གཡོན་པ་བཞག་སྟེ། ཨོཾ་སུམ་བྷ་ནི་སུམ་བྷ་ཧཱུྃ་ཧཱུྃ་ཕཊ། ཨོཾ་གྲིཧྣ་གྲིཧྣ་ཧཱུྃ་ཧཱུྃ་ཕཊ། ཨོཾ་གྲིཧྣཱ་པ་ཡ།

གྲིཧྣཱ་པ་ཡ་ཧཱུྃ་ཧཱུྃ་ཕཊ། ཨོཾ་ཨཱ་ན་ཡ་ཧོཿ བྷ་ག་ཝཱན་བཛྲ་ ( ¡¶ ཞ ¡·¡¶ ལུ ¡· + རཱ་ཛ་ ) ཧཱུྃ་ཧཱུྃ་ཕཊ། ཅེས་བྱ་བའི་སྔགས་བརྗོད་ཅིང་དྲི་ཞིམ་པོའི་ཆུ་དང༌། བའི་ལྕི་བ་ལ་སོགས་པ་དང་བདུད་རྩི་ལྔ་བསྲེས་པས་ཇི་ལྟར་རིགས་པར་གྲུ་བཞི་པར་དཀྱིལ་འཁོར་གཡོན་ནས་བསྐོར་བས་བྱུགས་ལ། དེར་སྲུང་བའི་འཁོར་ལོ་ཇི་ལྟ་བ་བཞིན་དུ་བསྒོམ་པར་བྱའོ། སླར་ཡང་དཀྱིལ་འཁོར་གྱི་དབུས་སུ་ལག་པ་བཞག་སྟེ། པུ་ཛཱ་ཨཽ་ཨ་གོ་རཱ་དེ་མཱ། ཀཱ་ཨོ་ཏྲི་ཀོ་ཀ་ལ་ཀཱ་ཧི། པྲེ་གྲྀ་སཽ་སུ་ན་སི་མ་ཀུ། ཞེས་བྱ་བ་བརྗོད་པས། གནས་དང་ཉེ་བའི་གནས་ལ་སོགས་པ་ས་བཅུའི་རང་བཞིན་གྱི་སར་ལྷག་པར་མོས་པར་བྱས་ལ། རང་རང་གི་གནས་ཇི་ལྟ་བར་དེ་ཉིད་གསུམ་བརྗོད་ཅིང༌། མེ་ཏོག་གི་ཚོམ་བུ་ལྷའི་གྲངས་དང་མཐུན་པར་དགོད་པར་བྱའོ། །དེ་ནས་བཟེད་སྣོད་མདུན་བཞག་ལ། ། གཡོན་དུ་མཆོད་ཡོན་ཞབས་བསིལ་ཏེ། །ཆུ་གཙང་མ་དང་མེ་ཏོག་དཀར། ། མཆོད་ཡོན་དུ་ནི་བསྟན་པ་ཡིན། །དུང་གི་ཁ་ཡི་དྲི་ཞིམ་པའི། །ཆུས་ནི་ཞབས་ལ་བཀྲུ་བར་བྱ། །མེ་ཏོག་བདུག་པ་མར་མེ་དྲི། །ལྷ་བཤོས་ལ་སོགས་ཐམས་ཅད་ཀྱང་ ༑ ༑ བདུད་རྩི་ལྔས་སྦགས་དེ་བཞིན་དུ། །ཅི་འབྱོར་མཆོད་པའི་སྟ་གོན་བྱ། ། དེ་རྗེས་ཚོམ་བུའི་དཀྱིལ་འཁོར་དུ། །ཏིང་འཛིན་དཀྱིལ་འཁོར་རབ་བསྒྲུབ་བྱ། ། དེ་ཉིད་སྒྲུབ་པའི་ཐབས་ཀྱི་རིམ་པ་བཞིན་དུ། བེ་རཾ་བྷ་ལ་སོགས་པའི་སྟེང་དུ་མངོན་པར་བྱང་ཆུབ་པའི་རིམ་གྱིས་སྒྲ་ཚུལ་ལས། དཀྱིལ་འཁོར་གྱི་འཁོར་ལོ་ཡོངས་སུ་རྫོགས་པར་བལྟས་ལ། དེ་ནས་གོ་ཆ་གཉིས་ཤེས་ནས། ཡེ་ཤེས་འཁོར་ལོ་རྣམ་པར་བསྒོམ། །སྔགས་དང་ཕྱག་རྒྱ་སྦྱོར་བ་ཡིས། །སྤྱན་དྲངས་མཆོད་ནས་དམ་ཚིག་པར། །ཛཿཧཱུྃ་བྃ་ཧོཿབཀའ་ལུང་འདིས། །དགུག་གཞུག་བཅི ང་དང་ད བང་དུ་བྱས། །དེ་བཞིན་ཡེ་ཤེས་ཆུས་གང་བའི། །བུམ་པས་དེ་བཞིན་གཤེགས་ཀུན་གྱིས ༑ ༑ མཆོད་དང་དབང་བསྐུར་བྱས་ནས་ནི། །དེ་བཞིན་གཤེགས་སྐུས་དབུ་བརྒྱན་གྱུར། །དཀྱིལ་འཁོར་གྱི་ཆོ་གའོ།

།དེ་ནས་དཀྱིལ་འཁོར་གྱི་བདག་པོ་ ནས་བརྩམས་ཏེ་གཤིན་རྗེ་འཇོམས་མའི་མཐར་ཐུག་བར་སྐུ་མདོག་ལ་སོགས་པ་གསལ་བར་བྱ་ཞིང༌། འོག་ནས་འབྱུང་བ་བཞིན་སྔགས་རྣམས་གཉིས་སུ་མེད་པར་བཟླ་བར་བྱའོ། །འདི་ནི་ལྷའི་རྣམ་པར་གསལ་བར་བྱེད་པ་སྔགས་ཀྱི་མཆོད་པའོ།། དེ་ནས་སྔགས་པའི་དབྱངས་དག་དང༌། །བཅས་པས་བླ་མ་དཀྱིལ་འཁོར་གྱི། ། ཞབས་ལ་ཡང་དང་ཡང་དུ་ནི། །དད་པས་སྤྱྀ་བོས་ཕྱག་འཚལ་ལོ། །དངོས་སུ་འབྱོར་པའི་མཆོད་པ་ཡིས། །བླ་མ་དཀྱིལ་འཁོར་ལ་མཆོད་ཕྱིར། །བསང་ཞིང་སྦྱང་ལ་ཨཱཿཧཱུྃ་ལས། །པདྨར་ཡེ་ཤེས་ལས་བྱུང་བསམ། །རང་མིང་བརྗོད་པའི་གསང་སྔགས་ཀྱིས། །བྱིན་གྱིས་བརླབས་ལ་ཕྱག་རྒྱ་དང༌། །སྔགས་དང་བཅས་པས་བླ་མ་དང༌། །དཀྱིལ་འཁོར་ལ་ནི་དབུལ་བར་བྱ། །དེ་ལ་སྔགས་ཀྱི་ཚིག་ནི་འདི་དག་ཡིན་ཏེ། ཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི ༑ ཨརྒྷཾ་པྲ་ཏཱིཙྪ་སྭཱ་ཧཱ། ཞེས་བྱ་བ་ནི་མཆོད་ཡོན་ཕྱག་ཏུ་དབུལ་བའི་སྔགས་སོ།། ཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི། པཱ་དྱཱཾ་པྲ་ཏཱིཙྪ་སྭཱ་ཧཱ། ཞབས་བསིལ་གྱིས་ཞབས་བཀྲུའོ། །ཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི། བཛྲ་པུཥྤེ་ཨཱཿཧཱུྃ། མེ་ཏོག་དབུལ་བའོ། །ཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི། བཛྲ་དྷཱུ་པེ་ཨཱཿཧཱུྃ། བདུག་སྤོས་ཤངས་ལའོ། །ཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི། བཛྲ་དཱི་པེ་ ( ¡¶ ལུ ¡· པཾ་ ) ཨཱཿཧཱུྃ། མར་མེ་སྤྱན་ལམ་དུའོ། །ཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི་བཛྲ་གནྡྷེ་ཨཱཿཧཱུྃ། དྲི་ཐུགས་ཀར་རོ ༑ ༑ ཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི་བཛྲ་ནཻ་ཝི་དྱེ་ཨཱཿཧཱུྃ། ཞལ་ཟས་ཞལ་དུའོ། །དེ་ནས་རོལ་མོའི་ཆ་བྱད་ཇི་སྙེད་ཡོད་པ་རྣམས་མངོན་པར་འདུ་བྱས་ལ།

ཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི་ཨོཾ་བཛྲ་གྷཎྜེ་ར་ཎི་ཏ། པྲ་ར་ཎི་ཏ་སཾ་པྲ་ར་ཎི་ཏ། སརྦ་བུདྡྷ་ཀྵེ་ཏྲ་པྲ་ཙཱ་ལི་ཏེ། པྲ་ཛྙཱ་པཱ་ར་མི་ཏཱ་ནཱ་ད་སམྦྷ་བེ་ཏ། བཛྲ་དྷརྨཱ་ཧྲྀ་ད་ཡ། སནྟོ་ཥ་ཎི་ཧཱུྃ་ཧཱུྃ་ཧཱུྃ་ཧོ་ཧོ་ཧོ་ཨ་ཁཾ་སྭཱ་ཧཱ། ཞེས་བྱ་བའི་སྔགས་ཀྱིས་དབུལ་བར་བྱའོ། །དངོས་སུ་འབྱོར་པ་ཕྱིའི་མཆོད་པའོ། །དེ་ནས་སྙིང་ག་ནས་སྤྲུལ་པའི། ལྷ་མོ་རང་གི་མིང་དག་ལ། །ཡི་གེ་གསུམ་གྱིས་འབྲེལ་བྱས་པའི། །སྔགས་ཀྱིས་ཕྱུང་ལ་མཆོད་པར་བྱ ༑ ༑ ཞལ་གཅིག་པ་ལ་ཕྱག་བཞི་མ། །དང་པོར་རབ་མཚན་ཕྱག་རྒྱ་སྟེ། །འོག་མ་རྡོ་རྗེ་དྲིལ་འཛིན་པ། །བཅུ་དྲུག་དབྱངས་དང་བཅས་པས་དབུལ། །ཨོཾ་བཱི་ནི་བཛྲི་ནཱི་ཧཱུྃ་ཨཱཿ ཞེས་བྱ་བ་ནི་པི་ཝང་མའི་འབྱིན་པའི་སྔགས་སོ། །ཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི། བཱི་ནི་བཛྲི་ནི་བཛྲ་པཱུ་ཛི་ཏེ་ཨཱཿཧཱུྃ། ཞེས་བྱ་བ་ནི་མཆོད་པའི་སྔགས་སོ། །དེ་བཞིན་དུ་སྦྱར་ཏེ། ཨོཾ་ཝཾ་སེ་བཛྲི་ནི་ཧཱུྃ་ཨཱཿཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི་ཝཾ་སེ་བཛྲི་ནི་བཛྲ་པཱུ་ཛི་ཏེ་ཨཱཿཧཱུྃ། ཨོཾ་མྲྀ་ཏཾ་ག་བཛྲི་ནི་ཧཱུྃ་ཨཱཿཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི་མྲྀ་ཏཾ་ག་བཛྲི་ནི་བཛྲ་པཱུ་ཛི་ཏེ་ཨཱཿཧཱུྃ། ཨོཾ་མུརྫ་བཛྲི་ནི་ཧཱུྃ་ཨཱཿཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི་མུརྫ་བཛྲི་ནི་བཛྲ་པཱུ་ཛི་ཏེ་ཨཱཿཧཱུྃ། ཨོཾ་ཧ་སྱ་བཛྲི་ནི་ཧཱུྃ་ཨཱཿཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི་ཧསྱ་བཛྲི་ནི་བཛྲ་པཱུ་ཛི་ཏེ་ཨཱཿཧཱུྃ། ཨོཾ་ལ་སྱ་བཛྲི་ནི་ཧཱུྃ་ཨཱཿཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི་ལ་སྱ་བཛྲི་ནི་བཛྲ་པཱུ་ཛི་ཏེ་ཨཱཿཧཱུྃ། ཨོཾ་གཱིརྟི་བཛྲི་ནི་ཧཱུྃ་ཨཱཿཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི་གཱིརྟི་བཛྲི་ནི་བཛྲ་པཱུ་ཛི་ཏེ་ཨཱཿཧཱུྃ།

ཨོཾ་ནྲྀཏྱ་བཛྲི་ནི་ཧཱུྃ་ཨཱཿཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི་ནྲྀ་ཏྱ་བཛྲི་ནི་བཛྲ་པཱུ་ཛི་ཏེ་ཨཱཿཧཱུྃ། ཨོཾ་པུཥྤཾ་བཛྲི་ནི་ཧཱུྃ་ཨཱཿཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི་པུཥྤཾ་བཛྲི་ནི་བཛྲ་པཱུ་ཛི་ཏེ་ཨཱཿཧཱུྃ། ཨོཾ་ངྷཱུ་པཾ་བཛྲི་ནི་ཧཱུྃ་ཨཱཿཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི་དྷཱུ་པཾ་བཛྲི་ནི་བཛྲ་པཱུ་ཛི་ཏེ་ཨཱཿཧཱུྃ། ཨོཾ་དཱི་པཾ་བཛྲི་ནི་ཧཱུྃ་ཨཱཿཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི་དཱི་པཾ་བཛྲི་ནི་བཛྲ་པཱུ་ཛི་ཏེ་ཨཱཿཧཱུྃ། ཨོཾ་གནྡྷཾ་བཛྲི་ནི་ཧཱུྃ་ཨཱཿཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི་གནྡྷཾ་བཛྲི་ནི་བཛྲ་པཱུ་ཛི་ཏེ་ཨཱཿཧཱུྃ། ཨོཾ་ཨཱ་དརྴ་རཱུ་པ་བཛྲི་ནི་ཧཱུྃ་ཨཱཿ། ཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི་ཨཱ་དརྴ་རཱུ་པ་བཛྲི་ནི་བཛྲ་པཱུ་ཛི་ཏེ་ཨཱཿཧཱུྃ། ཨོཾ་ར་ས་བཛྲི་ནི་ཧཱུྃ་ཨཱཿ། ཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི་ར་ས་བཛྲི་ནི་བཛྲ་པཱུ་ཛི་ཏེ་ཨཱཿཧཱུྃ། ཨོཾ་སྤརྵ་བཛྲི་ནི་ཧཱུྃ་ཨཱཿཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི་སྤརྵ་བཛྲི་ནི་བཛྲ་པཱུ་ཛི་ཏེ་ཨཱཿཧཱུྃ། ཨོཾ་དྷརྨཱ་དྷཱ་ཏུ་བཛྲི་ནི་ཧཱུྃ་ཨཱཿ ཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི་ངྷརྨ་ངྷཱ་ཏུ་བཛྲི་ནི་བཛྲ་པཱུ་ཛི་ཏེ་ཨཱཿཧཱུྃ། ཞེས་བྱ་བ་ནི་རིག་མ་བཅུ་དྲུག་གི་མཆོད་པའོ། །གཞན་ཡང་ས་བོན་ལས་བྱུང་བ། །མི་ཡི་བདག་པོའི་ནོར་གྱི་མཆོག །རིན་ཆེན་བདུན་ཡང་གསང་སྔགས་དང༌། །ཕྱག་རྒྱ་བཅས་པས་དབུལ་བར་བྱ། །འཁོར་ལོའི་ཕྱག་རྒྱ་བཅས་ལ་འདི་སྐད་ཅེས་བརྗོད་པར་བྱའོ། །བདེ་བར་གཤེགས་པ་ཐམས་ཅད་ལ། །འཁོར་ལོ་རིན་ཆེན་འདི་ཕུལ་བས

༑ ༑ སྲིད་པའི་འཁོར་ལོ་རྒྱུན་བཅད་དེ། །ཆོས་ཀྱི་འཁོར་ལོ་བསྐོར་བར་ཤོག། ཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི་ཙཀྲ་རཏྣ་བཛྲ་པཱུ་ཛི་ཏེ་ཨཱཿཧཱུྃ། རིན་པོ་ཆེའི་ཕྱག་རྒྱ་བཅས་ལ། རྒྱལ་བ་སྲས་དང་བཅས་པ་ལ། ། ནོར་བུ་རིན་ཆེན་འདི་ཕུལ་བས། ། བཀྲེན་ཅིང་ཕོངས་པ་རྒྱུན་བཅད་དེ། །འབྱོར་པ་ཕུན་སུམ་ཚོགས་པར་ཤོག །ཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི་མ་ཎི་རཏྣ་བཛྲ་པཱུ་ཛི་ཏེ་ཨཱཿཧཱུྃ། རྡོ་རྗེ་དབྱིངས་མའི་ཕྱག་རྒྱ་བཅས་ལ། བཙུན་མོ་རིན་ཆེན་འདི་ཕུལ་བས། །མ་རིག་མུན་པ་རྒྱུན་བཅད་དེ། ། ཤེས་རབ་དབྱིངས་ནི་རབ་རྟོགས་ནས། །ཐབས་དང་ཤེས་རབ་འབྲེལ་བར་ཤོག། ཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི་ཝ་ཏི་རཏྣ་པཱུ་ཛི་ཏེ་ཨཱཿཧཱུྃ། རྡོ་རྗེ་སེམས་དཔའི་དམ་ཚིག་གི་ཕྱག་རྒྱ་བཅས་ལ། བློན་པོ་རིན་ཆེན་འདི་ཕུལ་བས། །ཕྱི་ནང་གསང་གསུམ་ཐེག་གསུམ་ལྡན། །བསམ་ཡས་བསྟན་པ་རབ་འཛིན་ཅིང༌། །ཡོན་ཏན་ཐམས་ཅད་ལྡན་པར་ཤོག །ཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི་མ་ཧཱ་ཏེ་རཏྣ་པཱུ་ཛི་ཏེ་ཨཱཿཧཱུྃ།

གླང་པོའི་ཕྱག་རྒྱ་བཅིངས་ལ། གླང་པོ་རིན་ཆེན་འདི་ཕུལ་བས། །ལྟ་ངན་རྣམས་ནི་རབ་བསལ་ཏེ། །བླ་མེད་ཐེག་པ་རབ་ཞོན་ནས། ཐམས་ཅད་མཁྱེན་གྲོང་འགྲོ་བར་ཤོག །ཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི་ཧསྟི་རཏྣ་པཱུ་ཛི་ཏེ་ཨཱ་ཧཱུྃ། རྟའི་ཕྱག་རྒྱ་བཅིངས་ལ། རྟ་མཆོག་རིན་ཆེན་འདི་ཕུལ་བས ༑ ༑ སྲིད་པའི་གཟེབ་ལས་ངེས་གྲོལ་ཏེ། །རྫུ་འཕྲུལ་མཆོག་གི་ཤུགས་ཐོབ་ནས ༑ ༑ སངས་རྒྱས་ཞིང་དུ་བགྲོད་པར་ཤོག །ཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི་ཏུ་རཾ་ག་ཨ་ཤྭ་རཏྣ་པཱུ་ཛི་ཏེ་ཨཱཿཧཱུྃ། དམག་མིའི་ཕྱག་རྒྱ་བཅིངས་ལ། དམག་དཔོན་རིན་ཆེན་འདི་ཕུལ་བས། །ཉོན་མོངས་དགྲ་ལས་རྒྱལ་གྱུར་ནས། །ཕས་ཀྱི་རྒོལ་བ་ཚར་བཅད་ད། །འཇིགས་བྲལ་མཆོག་ནི་ཐོབ་པར་ཤོག །ཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི་ཁཌྒ་རཏྣ་པཱུ་ཛི་ཏེ་ཨཱཿཧཱུྃ། ཞེས་པས་མཆོད་པར་བྱའོ། །དེ་དག་གི་ཕྱག་རྒྱ་ནི་འདི་དག་ཡིན་ཏེ། ལག་གཉིས་མཁྲིག་མར་བསྣོལ་ནས་ཀྱང༌། །རྒྱབ་དང་རྒྱབ་ཏུ་སྦྱར་བར་བྱ། །སོར་མོ་རྣམས་བསྣོལ་ལྟོ་སྦྱར་ནས། །མཐེ་བོང་མཐིལ་བཀུག་འཁོར་ལོ་ཡིན། ཁུ་ཚུར་གཉིས་ནི་རབ་སྦྱར་ཏེ། །གུང་མཛུབ་རིན་ཆེན་འདྲ་བར་བྱ ༑ ༑ རྡོ་རྗེ་ཐལ་མོའི་མཛུབ་མོ་གཉིས། །གུང་མོ་མཉམ་པའི་ཚིགས་སུ་སྦྱར། ། བསྡམས་ལས་གུང་མོ་མྱུར་གུ་བྱ། །མཐེ་བོང་མཐེ་ཆུང་སོ་སོར་བསྒྲེང༌། །ལག་གཡས་གླང་པོའི་སྣ་ལྟ་བུའི། །གྲུ་མོ་གཡོན་པས་རབ་ཏུ་བཟུང༌། ཁུ་ཚུར་གཉིས་སྦྱར་མཐེ་བོང་དབྱེ། །གུང་མོ་སྲིན་ལག་བརྐྱང་བར་བྱ། །གཡོན་པས་གོ་འཛིན་གཡས་པ་ནི། །རལ་གྲི་འདེབས་པ་ལྟར་བྱས་པའོ། །ཞེས་བྱ་བ་ནི་ཕྱག་རྒྱའོ། ། རིན་ཆེན་སྣ་བདུན་གྱི་མཆོད་པའོ། །མཆོད་པའི་རྣམ་པ་ཇི་སྙེད་ཡོད་པ་དེ་དག་ཐམས་ཅད་མདོར་བསྡུ་ན་འདོད་པའི་ཡོན་ཏན་ལྔར་འདུས་པས་དེ་དག་དབུལ་བར་བྱའོ། །དེ་དག་ཀྱང་ཇི་ལྟར་དངོས་སུ་འབྱོར་པའི་

¡Ã ཡོ་བྱད་ ( ¡¶ ལུ ¡· མཆོག་པ་ ) རྣམས་མངོན་པར་འདུ་བྱས་ལ། ཚིགས་སུ་བཅད་པ་དང་གསང་སྔགས་རྣམས་དབྱངས་དང་བཅས་པས་བརྗོད་ཅིང༌། སེམས་ཀྱིས་འཇིག་རྟེན་གྱི་ཁམས་དཔག་ཏུ་མེད་པ་ཐམས་ཅད་ན་གཟུགས་ལ་སོགས་པ་ཡིད་དུ་འོང་བ་གང་ཇི་སྙེད་ཡོད་པ་དེ་དག་ཐམས་ཅད། བླ་མ་དང་དཀྱིལ་འཁོར་གྱི་འཁོར་ལོ་ལ་དབུལ་བར་བསམ་པ་འདི་ནི་དབུལ་བའི་ཚུལ་ཡིན་ནོ། །དེ་ལ་མེ་ལོང་དང་མེ་ཏོག་གི་ཕྲེང་བ་ལ་སོགས་པ་གཟུགས་ཀྱི་རྣམ་པ་ཇི་ལྟར་འབྱོར་པ་མདུན་དུ་བྱས་ལ། ¡Ã འདི་སྐད་ཅེས་བརྗོད་པར་བྱ། ( ¡¶ ལུ ¡· སྤྱིར་རྣལ་འབྱོར་བླ་ན་མེད་པ་ལས་གཟུངས་རབ་འབྲིང་གསུམ་དུ་འབུལ་བར་གསུངས་ཀྱང། དེ་ནི་ཏིང་ངེ་འཛིན་གྱི་ཡིན་གྱིས། འདི་ནི་ལས་དང་པོ་པ་སེམས་ཚིམ་པར་བྱེད་པའི་མཆོད་པ་ཡིན་ལ། ལོ་ཀ་དང་སྟུན་པའི་མཆོད་པའོ། །དེས་འདྲེ་བར་བྱ། ) ཁ་དོག་དབྱིབས་ལེགས་ཡིད་འོང་རྒྱན་ཕྲེང་ལྡན། །ཕྱོགས་དུས་ཀུན་ན་གཟུགས་མཆོག་ཅི་མཆིས་པ། །མོས་བློས་དཀྱིལ་འཁོར་ལྷ་ལ་བདག་འབུལ་ན། །བཞེས་ཤིང་བླ་མེད་གྲུབ་མཆོག་སྩལ་དུ་གསོལ ༑ ༑ ཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི་རཱུ་པ་ཀཱ་མ་གུ་ཎ་བཛྲ་པཱུ་ཛི་ཏེ་ཧཱུྃ། སྒྲའི་རྣམ་པ་དུང་དང༌། ཆ་ལང་དང༌། པ་ཊ་ཧ་དང་ ༑ ཅང་ཏེའུ་དང༌། དྲིལ་བུ་ལ་སོགས་པ་ཇི་ལྟར་འབྱོར་པ་མངོན་པར་འདུ་བྱས་ལ ༑ ཕྱོགས་དུས་ཀུན་ན་ཟིན་དང་མ་ཟིན་པའི། །ཡོན་ཏན་སྒྲ་སྙན་ཡིད་འོང་ཅི་མཆིས་པ། །མོས་བློས་དཀྱིལ་འཁོར་ལྷ་ལ་བདག་འབུལ་ན། །བཞེས་ཤིང་བླ་མེད་གྲུབ་མཆོག་སྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནི་ཤབྡ་ཀཱ་མ་གུ་ཎ་བཛྲ་པཱུ་ཛི་ཏེ་ཧཱུྃ། དྲིའི་རྣམ་པ་དུ་མ་ཙནྡན་དང༌། ཨ་ག་རུ་དང༌། གུར་གུམ་ནས་སྦྱར་བའི་རེང་བུ་ལ་སོགས་པ་ཇི་ལྟར་འབྱོར་པ་མདུན་དུ་བྱས་ལ། ཕྱོགས་དུས་ཀུན་ན་ཙནྡན་སྦྲུལ་སྙིང་དང༌། །ཨ་ཀར་ནག་སོགས་དབང་པོ་ཚིམ་བྱེད་འདི། །མོས་བློས་དཀྱིལ་འཁོར་ལྷ་ལ་བདག་འབུལ་ན།།

བཞེས་ཤིང་བླ་མེད་གྲུབ་མཆོག་སྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི་གནྡྷེ་ཀཱ་མ་གུ་ཎ་བཛྲ་པཱུ་ཛི་ཏེ་ཧཱུྃ། རོའི་རྣམ་པ་སྭ་སྟི་ཀ་ལ་སོགས་པ་ཇི་ལྟར་འབྱོར་པ་མདུན་དུ་བྱས་ལ། ཕྱོགས་དུས་ཀུན་ན་རོ་ དང་བཅུད་ལྡན་པ། །ལུས་སེམས་རྟས་བྱེད་རོ་མཆོག་ཅི་མཆིས་པ། །མོས་བློས་དཀྱིལ་འཁོར་ལྷ་ལ་བདག་འབུལ་ན། །བཞེས་ཤིང་བླ་མེད་གྲུབ་མཆོག་སྩལ་དུ་གསོལ ༑ ༑ ཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི་ར་ས་ཀཱ་མ་གུ་ཎ་བཛྲ་པཱུ་ཛི་ཏེ་ཧཱུྃ། རེག་བྱའི་ཁྱད་པར་རས་ཟུང་དུ་གྱུར་པ་ལ་སོགས་པ་ཇི་ལྟར་འབྱོར་པ་མདུན་དུ་བྱས་ལ། ཕྱོགས་དུས་ཀུན་ན་འཇམ་ཞིང་འཁྲིལ་ཆགས་པའི། །རེག་བྱའི་ཁྱད་པར་དབང་པོ་ཚིམ་བྱེད་པ། །མོས་བློས་དཀྱིལ་འཁོར་ལྷ་ལ་བདག་འབུལ་ན། །བཞེས་ཤིང་བླ་མེད་གྲུབ་མཆོག་སྩལ་དུ་གསོལ ༑ ༑ ཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སམྦ་ར་མཎྜ་ལ་ཙཀྲ་སརྦ་བཱི་ར་ཡོ་གི་ནཱི་སྤརྵ་ཀཱ་མ་གུ་ན་བཛྲ་པཱུ་ཛི་ཏེ་ཧཱུྃ། ཞེས་བྱ་བས་དབུལ་བར་བྱའོ། །འདོད་ཡོན་ལྔའི་མཆོད་པ་སྟེ་ལྷའི་ལོངས་སྤྱོད་ཕུན་སུམ་ཚོགས་པ་བླ་ན་མེད་པའི་མཆོད་པའོ། །ད་ནི་བྱང་ཆུབ་སེམས་དཔའི་རྣམ་པར་ཐར་པ་ལས་བྱུང་བ་བླ་ན་མེད་པའི་མཆོད་པ། བདག་གི་སྔགས་དང་ཕྱག་རྒྱ་དང་ཏིང་ངེ་འཛིན་གྱིས་མཆོད་པའི་ཕྱིར། སྤྱྀ་བོར་ནམ་མཁའ་མཛོད་ཀྱི་ཕྱག་རྒྱ་དང༌། མཆོད་པའི་སྤྲྀན་བྱང་ཆུབ་སེམས་དཔའི་རྣམ་པར་ཐར་པ་ལས་བྱུང་བ་ལྟ་བུས་ནམ་མཁའི་ཁམས་གང་བས་མཆོད་པར་བསམས་ཏེ། ངག་ཏུ་ ( ¡¶ ལུ ¡· + ན་མོ་ ) ཆོས་ཀྱི་དབྱིངས་ཀྱི་བྱིན་རླབས་དང༌། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་ཐུགས་རྗེ་རྣམ་པར་དག་པའི་བྱིན་རླབས་དང༌། གསང་སྔགས་དང་ཕྱག་རྒྱའི་མཐུ་དང༌། བདག་གི་མོས་པ་དང་ཏིང་ངེ་འཛིན་དང་སྨོན་ལམ་གྱི་དབང་གིས། འཇིག་རྟེན་གྱི་ཁམས་ན་བདག་པོས་ཡོངས་སུ་མ་བཟུང་བའི་མཆོད་པའི་བྱེ་བྲག་ཇི་སྙེད་ཡོད་པ་དང༌།

གཞན་ཡང་བྱང་ཆུབ་སེམས་དཔའ་ཀུན་ཏུ་བཟང་པོའི་རྣམ་པར་ཐར་པ་ལས་བྱུང་བའི་མཆོད་པའི་སྤྲིན་ལྟ་བུ་བསམ་གྱིས་མི་ཁྱབ་པ་ཞིག་བླ་མ་དང༌། དཀྱིལ་འཁོར་གྱི་འཁོར་ལོ་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་སྤྱན་ལམ་དུ་འབྱུང་ཞིང་རྒྱས་པར་གྱུར། ཨོཾ་སརྦ་བིད་པུ་ར་པུ་ར། སུ་ར་སུ་ར། ཨཱ་བརྟ། ཨཱ་བརྟ་ཧོ། །ན་མསྶ་མནྟ་བུདྡྷཱ་ནཱཾ། ཨ་བྷིསྨ་ར་ཡེ། སྥ་ར་ཎ་ཨི་མཾ། ག་ག་ན་ཁཾ། དྷརྨཱ་དྷ་ཏུ་ཨཱ་ཀཱ་ཤ་ས་མནྟ་མཱཾ། སརྦ་ཏ་ཐཱ་ག་ཏ། ཨ་པ་རི་ཤོ་དྷ་ཡེ། མཎྜ་ལ། མ་མ་པྲ་ཎི་དྷི། པུནྱ་ཛྙཱ་ན། བ་ལེ་ན། སརྦ་ཏ་ཐཱ་ག་ཏ། བ་ལེནྡྷེ། བནྡྷ་སྭ་སྠཱ་ན་བ་ལེ་ན་ཙ་སྭཱ་ཧཱ། ཞེས་བརྗོད་པར་བྱའོ། །ཀུན་ཏུ་བཟང་པོའི་མཆོད་པའི་སྤྲིན་ཆེན་པོའི་མཆོད་པ་སྟེ། ཕྱིའི་མཆོད་པའོ། །དེ་ནས་གསང་བ་དང༌། རབ་གསང་དང༌། གསང་ཆེན་བླ་མེད་ཀྱི་མཆོད་པ་བྱ་བའི་ཕྱིར། པདྨར་མྱོས་བྱེད་རབ་བཀང་བ། །ན་དང་ག་ཧ་དང་པོ་དང་ ༑ ༑ མཐའ་ཡི་ཤྭ་དང་དང་པོའི་ཤྭ །མཆོག་དང་དབུགས་དབྱུང་བར་མ་ཆུ། ། དྲི་ཡི་ཆུ་དང་རབ་སྦྱར་ཏེ། །འབུད་དང་འབར་དང་བསྐོལ་བ་དང༌། །ཡེ་ཤེས་ལྔ་སོགས་པས་བྱིན་བརླབ། །སྦོམ་པོ་མཐའ་ལྟག་རྩེ་སྦྱར་ཏེ། །རྡོ་རྗེ་ཀུན་མཚན་འཛིན་པ་ཡིས། །བླ་མ་དཀྱིལ་འཁོར་ལ་རབ་མཆོད། །ཞིམ་པའི་བཏུང་བ་བཞིན་མྱངས་ན། །རྟག་པའི་དངོས་གྲུབ་ཐོབ་པར་འགྱུར། །ཨོཾ་ཨཱཿཧཱུྃ། རྡོ་རྗེ་འཆང་ཆེན་རང་བཞིན་སྐུ། །ཐུགས་རྗེས་འགྲོ་ཀུན་གདུང་སེལ་ཞིང༌། །བདག་བློའི་ཀུ་མུ་ཏ་འབྱེད་པ། །རྗེ་བཙུན་བླ་མ་དཔལ་ལྡན་མཆོད། །ཨོཾ་ཨཱཿཧཱུྃ། གསང་བའི་བདག་པོ་རྡོ་རྗེ་འཆང༌། །དཔལ་ལྡན་སློབ་དཔོན་ས་ར་ཧ། །ཀླུ་སྒྲུབ་རི་ཁྲོད་མགོན་པོ་དང༌།། རྣལ་འབྱོར་དབང་ཕྱུག་ལོ་ཧི་པ། །ཌེཾ་གི་པ་དང་དཱ་རི་ཀ །བླ་མ་རྣམས་ལ་རབ་ཏུ་མཆོད ༑ ༑ གྷཎྜ་ཀཙྪ་ཛཱ་ལནྡྷར། །ཀརྞ་པ་དང་གུ་ཧྱ་པ། །རྣམ་པར་རྒྱལ་བའི་ཞབས་ལའང་འབུལ། །བར་མའི་སློབ་དཔོན་རབ་ཏུ་མཆོད། །དེ་བཞིན་རྗེ་བཙུན་ཏི་ལོ་པ ༑ ༑ དཔལ་ལྡན་ནཱ་རོ་ཏ་པ་དང༌།

།ཕ་ན་ཕིང་གུ་པ་ཡང་མཆོད། །ཤེས་རབ་བརྩེགས་དང་བློ་གྲོས་གྲགས། །རྗེ་བཙུན་ཐུགས་རྗེ་ཆེན་པོ་ཅན། །རབ་མཆོད་དངོས་གྲུབ་ཐམས་ཅད་སྩོལ། །ཨོཾ་ཨཱཿཧཱུྃ། དེ་ནས་འོག་ནས་འབྱུང་བ་ལྟར་སྔགས་ཀྱི་མཆོད་པ་བརྗོད་ཅིང༌། དཀྱིལ་འཁོར་གྱི་འཁོར་ལོ་ལའང་དབུལ་བར་བྱའོ། ། དེ་ནས་ཐམས་ཅད་དགྱེས་པར་གྱུར་ནས། ཨོཾ་ཧྲཱི་ཧ་ཧ་ཧཱུྃ་ཧཱུྃ་ཕཊ། ཅེས་ལྷ་ཐམས་ཅད་ཀྱི་ཞལ་ནས་གསུངས་པར་བསམས་ལ། བདག་གིས་ཀྱང་བརྗོད་ཅིང༌། རྣམ་ལྔ་འདོད་པའི་བསྐོར་བ་བྱས་ལ། མཐར་འཁྱུད་པའི་སྟངས་ཀ་བྱས་ལ། དེ་ཁོ་ན་ཉིད་ཀྱི་མཆོད་པས་མཉེས་པར་བྱའོ། །དེ་ཉིད་ཀྱིས་ནི་རྡོ་རྗེ་བཟུང༌། །ཆོས་ཀྱི་དྲིལ་བུ་དཀྲོལ་བར་བྱ། །དམ་ཚིག་གི་ནི་ཕྱག་རྒྱ་ཆེ། །བྱིན་གྱིས་བརླབས་ལ་སྙིང་པོ་བཟླ། །ཞེས་བྱ་བའི་དེ་ཁོ་ན་ཉིད་དང་ལྡན་པས་བསྟོད་པར་བྱའོ། །ཨོཾ་ན་མོ་བྷ་ག་ཝ་ཏེ། བཱི་རེ་ཤཱ་ཡ་ཧཱུྃ་ཧཱུྃ་ཕཊ། ཨོཾ་མ་ཧཱ་ཀལྦཱ་གྣྀ་སནྣི་བྷཱ་ཡ་ཧཱུྃ་ཧཱུྃ་ཕཊ། ཨོཾ་ཛ་ཊཱ་མ་ཀུ་ཊོཏྐ་ཊཱ་ཡ་ཧཱུྃ་ཧཱུྃ་ཕཊ། ཨོཾ་དཾཥྟྲཱ་ཀ་རཱ་ལོ་གྲ་བྷཱི་ཥ་ན་མུ་ཁཱ་ཡ་ཧཱུྃ་ཧཱུྃ་ཕཊ། ཨོཾ་ས་ཧ་སྲ་བྷུ་ཛ་བྷཱ་སུ་རཱ་ཡ་ཧཱུྃ་ཧཱུྃ་ཕཊ། ཨོཾ་པ་ར་ཤུ་པཱ་ཤོ་དྱཏ་ཤཱུ་ལ་ཁ་ཊྭཱཾ་ག་དྷཱ་རི་ཎེ་ཧཱུྃ་ཧཱུྃ་ཕཊ། ཨོཾ་བྱཱ་གྷྲ་ཛི་ནཱམྦ་ར་དྷ་རཱ་ཡ་ཧཱུྃ་ཧཱུྃ་ཕཊ། ཨོཾ་མ་ཧཱ་དྷུམྦྲཱནྡྷ་ཀཱ་ར་ཝ་པུ་ཥཱ་ཡ་ཧཱུྃ་ཧཱུྃ་ཕཊ། ཨོཾ་ན་མོ་བྷ་ག་ཝ་ཏི། བཛྲ་བཱ་ར་ཧཱི་བྃ་ཧཱུྃ་ཧཱུྃ་ཕཊ། ཨོཾ་ན་མཿཨཱརྱ་ཨ་པ་རཱ་ཛི་ཏེ་ཏྲཻ་ལོ་ཀྱ་མཱ་ཏེ་མ་ཧཱ་བི་དྱེ་ཤྭ་རི་ཧཱུྃ་ཧཱུྃ་ཕཊ། ཨོཾ་ན་མཿསརྦ་བྷཱུ་ཏ་བྷ་ཡ་བ་ཧེ་མ་ཧཱ་བཛྲི་ཧཱུྃ་ཧཱུྃ་ཕཊ། ཨོཾ་ན་མོ་བཛྲ་ས་ནེ། ཨ་ཛི་ཏེ། ཨ་པ་རཱ་ཛི་ཏེ། བཱ་ཤྱཾ་ཀ་རི་ནེ་ཏྲ་བྷྲ་མ་ནི་ཧཱུྃ་ཧཱུྃ་ཕཊ། ཨོཾ་ན་མཿ་ཤོ་ཥ་ཎི། རོ་ཥ་ཎི། ཀྲོ་དྷེ་ཀ་རཱ་ལེ་ནི་ཧཱུྃ་ཧཱུྃ་ཕཊ། ཨོཾ་ན་མསྟྲ་ས་ནི་མཱ་ར་ཎི་པྲ་བྷེ་ད་ནི་པ་རཱ་ཛ་ཡེ་ཧཱུྃ་ཧཱུྃ་ཕཊ། ཨོཾ་ན་མོ་བི་ཛ་ཡེ། ཛམྦྷ་ནི ༑ སྟམྦྷ་ནི། མོ་ཧ་ནི་ཧཱུྃ་ཧཱུྃ་ཕཊ།

ཨོཾ་ན་མོ་བཛྲ་པཱ་ར་ཧཱི་བཾ་མ་ཧཱ་ཡོ་གི་ནཱི་ཀཱ་མེ་ཤྭ་རི་ཁ་གེ་ཧཱུྃ་ཧཱུྃ་ཕཊ། ཅེས་བྱ་བ་དང༌། གཞན་ཡང་དེ་ནས། བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཡང་དག་པར་འདུས་ནས། བཅོམ་ལྡན་འདས་འཁོར་ལོ་བདེ་མཆོག་ལ་བསྟོད་པ། རྒྱལ་བ་སྤྲུལ་པ་དུས་མཐའི་མེ་ལྟར་རབ་ཏུ་འཇིགས་མཛད་ཅིང༌། རྃ་རྃ་རྣམ་འཁོར་ཨུཏྤལ་སྔོ་འདྲ་ཉི་མ་བརྒྱ་ཡི་གཟི། །རྡོ་རྗེ་དང་ནི་ཁ་ཊྭཱཾ་གར་བཅས་ཨོཾ་ཨོཾ་དག་པ་ལྡན། །ཚངས་དང་ལྷ་ཆེན་ཁྱབ་འཇུག་མགོ་བཅད་དབུ་ཡི་ཅོད་པན་ཅན། །ཧཱུྃ་ཧཱུྃ་ཕཊ་ཕཊ་ ¡Ã ཧ་ཧ་ ( ¡¶ ལུ ¡· ཧྲ་ཧྲ་ ) ཞེས་བྱ་ཁྲོ་བ་དང་བཅས་པས། །མི་ཡི་སེངྒེ་དྲེགས་པ་འཇོམས་མཛད་ཞབས་ཀྱིས་གནོན་མཛད་ཅིང་ ༑ ༑ ཨ་ལ་ལ་ཡི་སྒྲ་སྒྲོགས་བགེགས་རྣམས་ཡོངས་སུ་འདར་བར་མཛད། ། ཅང་ཏེའུ་སྒྲ་སྒྲོགས་ལྷ་ཆེན་ཁྱབ་འཇུག་དག་གི་ལྤགས་པ་བསྣམས། །ཐུགས་རྗེ་ཆེ་སྤྲུལ་རབ་ཁྲོས་ཛཿཧཱུྃ་བྃ་ཧོ་ཧཱུྃ་མཛད་ཅིང༌། །ལཀྵིཾ་གཽ་རཱི་ཞབས་ཀྱིས་གནོན་ཅིང་ཀུ་ཙར་རབ་ཏུ་བཞུགས། །ལྷ་རྣམས་མགོ་ལ་ཞབས་ཀྱིས་མནན་བཞུགས་བདེ་གཤེགས་དབུ་བརྒྱན་ཅན། །ལྷ་རྣམས་ཀུན་གྱི་འཁོར་གྱི་འཁོར་ལོས་ཡོངས་སྐོར་མཛད་པ་པོ། །ཧུ་ལུ་ཧུ་ཡ་ ( ¡¶ ཞ ¡· ལུ་ ) ཛིཾ་ཛིཾ་ཏྲི་བྃ་རྒྱུ་མ་ཐོད་རློན་གྱི། །ཕྲེང་བ་འཛིན་ཅིང་རྡོ་རྗེ་མཁའ་འགྲོ་འཇིགས་ཤིང་ཁྲོ་བ་ཡི། །གླུ་སྒྲ་མི་བཟད་ཧུ་ལུ་ཧུ་ལུས་རབ་ཏུ་རྨོངས་མཛད་དེ། །རྡོ་རྗེ་ཆེན་པོ་མཱ་མ་ཀཱིས་ནི་སྐུ་ལུས་རྣམ་པར་བརྒྱན། །དུར་ཁྲོད་རབ་ཏུ་འཇིགས་ཤིང་གར་གྱི་འཁོར་ལོའི་ཚོགས་སྐྲག་མཛད། །ཀ་ཧ་ཀ་ཧའི་བཞད་སྒྲས་གནོད་སྦྱིན་ཚོགས་རྣམས་སྐྲག་རེངས་མཛད། །བརྐྱང་བསྐུམ་ཚུལ་གྱིས་བཞུགས་ཤིང་བི་བི་ཤ་ནས་སྐུ་ལུས་བརྒྱན། །བསྐལ་པ་གྲངས་མེད་རྒྱུན་མི་འཆདཔའི་དུས་ཀྱི་མཐར་ཡང་ནི། །ཧ་ན་ཧ་ན་ད་ཧ་ད་ཧ་ཕཊ་ཀྱི་མཛད་པ་ཅན། ། སྟོང་པའི་ངང་ལས་སྐུ་གསུང་ཐུགས་ཀྱི་སངས་རྒྱས་རྣམ་པར་འཕྲོས། །ཕྱིན་ཅི་ལོག་ཞེན་ལྟ་ངན་མཐའ་དག་མ་ལུས་མེད་མཛད་ཅིང༌།

།གུ་ལུ་གུ་ལུ་ཛྃ་ཛྃ་ཡྃ་ཡྃ་གིས་ནི་ཞི་བར་མཛད། །ནམ་མཁའ་དག་དང་མཉམ་པའི་ཏིང་འཛིན་ཐུགས་ནི་རྣམ་པར་སྨིན། །བདེ་བ་ཆེན་པོ་ཁྱོད་ནི་མྃ་མྃ་ཞེས་ནི་མཛད་པ་ཅན། །སེམས་ཅན་དོན་དུ་ཐུགས་རྗེ་ཆེན་པོའི་མཛད་པ་མཛད་པ་པོ། །ཨཱ་ལི་ཀཱ་ལི་རབ་ཏུ་སྦྱོར་བའི་སྡོམ་པ་གསང་བ་ཅན། །བཅོམ་ལྡན་མཁའ་འགྲོའི་དམ་ཚིག་མ་ལུས་སྟོན་པར་མཛད་པ་ཡི། །དཔལ་ཆེན་ཧེ་རུ་ཀ་ནི་བརྟན་གཡོའི་བདག་པོ་དེ་ལ་ཕྱག་འཚལ་ལོ ༑ ༑ གང་ཞིག་ཧེ་རུ་ཀ་ཡི་བསྟོད་པ་འདི་བསྒོམས་ཕྱག་འཚལ་བས། །ལྷ་དང་མི་རྣམས་གསང་བ་གསུམ་བདག་ཧེ་རུ་ཀ་ཡི་གཟུགས་འཛིན་འགྱུར། །ཞེས་བྱ་བ་ལ་སོགས་པའི་བསྟོད་པ་ཁྱད་པར་ཅན་རྣམས་ཀྱིས་བསྟོད་པར་བྱའོ། །དེ་ནས་བདག་གི་ལུས་དང་ངག་དང་དེ་བཞིན་ཡིད་ཀྱིས་ཀྱང༌། །ཞེས་བྱ་བ་ནས་བརྩམས་ཏེ། འཁོར་འདས་མ་ལུས་འདྲེན་པའི་དཔལ་དུ་ཤོག །ཅེས་བྱ་བའི་བར་དུ་སློབ་དཔོན་བྷུ་རི་པས་མཛད་པའི་རྒྱུན་བཤགས་ལྟར་ཡོངས་སུ་རྫོགས་པར་བྱའོ། །ཡང་ན་དེ་ལྟར་མི་ནུས་པ་རྣམས་ཀྱིས། དཀོན་མཆོག་གསུམ་ལ་བདག་སྐྱབས་མཆི། །སྡིག་པ་མི་དགེ་སོ་སོར་བཤགས། །འགྲོ་བའི་དགེ་ལ་རྗེས་ཡི་རང༌། །སངས་རྒྱས་བྱང་ཆུབ་ཡིད་ཀྱིས་གཟུང༌། །སངས་རྒྱས་ཆོས་དང་ཚོགས་མཆོག་ལ། །བྱང་ཆུབ་བར་དུ་སྐྱབས་སུ་མཆི། །རང་གཞན་དོན་ནི་རབ་བསྒྲུབ་ཕྱིར། །བྱང་ཆུབ་སེམས་ནི་བསྐྱེད་པར་བགྱི། །བྱང་ཆུབ་མཆོག་གི་སེམས་ནི་བསྐྱེད་བགྱིས་ནས། །སེམས་ཅན་ཐམས་ཅད་བདག་གིས་མགྲོན་དུ་གཉེར། །བྱང་ཆུབ་སྤྱོད་མཆོག་ཡིད་འོང་སྤྱད་པར་བགྱི། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག །ཅེས་བྱ་བ་ལ་སོགས་པ་སྡིག་པ་བཤགས་པ་ལ་སོགས་པ་བྱ་ལ། སྡོམ་པ་གཟུང་བར་བྱ་བའི་ཕྱིར ༑ ༑ སྲས་བཅས་སངས ་རྒྱས་ ཐམས་ཅད་དང༌། །དཔའ་བོ ་རྣལ་ འབྱོར་མ་རྣམས་ཀུན ༑ ༑ བདག་ལ་དགོངས་པར་མཛད་དུ་གསོལ། །བདག་མིང་འདི་ཞེས་བགྱི་བས་ནི། །དུས་འདི་ནས་ནི་བཟུང་ནས་སུ །ཇི་སྲིད་བྱང་ཆུབ་སྙིང་པོའི་བར། ། ཇི་ལྟར་དུས་གསུམ་མགོན་པོ་རྣམས།

།བྱང་ཆུབ་ཏུ་ནི་ངེས་མཛད་པའི། །བྱང་ཆུབ་སེམས་ནི་བླ་ན་མེད། །དམ་པ་བདག་གིས་བསྐྱེད་པར་བགྱི། །ཚུལ་ཁྲིམས་ཀྱི་ནི་བསླབ་པ་དང༌། །དགེ་བའི་ཆོས་ནི་སྡུད་པ་དང༌། །སེམས་ཅན་དོན་བྱེད་ཚུལ་ཁྲིམས་གསུམ། །བདག་གི་ངེས་པར་གཟུང་བར་བགྱི། །སངས་རྒྱས་ཆོས་དང་དགེ་འདུན་ཏེ། །བླ་ན་མེད་པའི་དཀོན་མཆོག་གསུམ། །སངས་རྒྱས་རྣལ་འབྱོར་ལས་སྐྱེས་པ། །སྡོམ་པ་འདི་ནས་བརྟན་པོར་གཟུང༌། །རྡོ་རྗེ་རིགས་མཆོག་ཆེན་པོ་ལ། །རྡོ་རྗེ་དྲིལ་བུ་ཕྱག་རྒྱ་ཡང༌། །ཡང་དག་ཉིད་དུ་གཟུང་བར་བགྱི། ། སློབ་དཔོན་དག་ཀྱང་གཟུང་བར་བགྱི། །རིན་ཆེན་རིགས་མཆོག་རྣལ་འབྱོར་གྱི།། དམ་ཚིག་ཡིད་དུ་འོང་བ་ལ། །ཉིན་རེ་ཞིང་ནི་དུས་དྲུག་ཏུ། །སྦྱིན་པ་རྣམ་བཞི་རྟག་ཏུ་སྦྱིན། །བྱང་ཆུབ་ཆེན་པོ་ལས་བྱུང་བའི། །པདྨའི་རིགས་ཆེན་དག་པ་ལ། ། ཕྱི་ནང་གསང་བ་ཐེག་པ་གསུམ། །དམ་པའི་ཆོས་ནི་མ་ལུས་གཟུང༌། །ལས་ཀྱི་རིགས་མཆོག་ཆེན་པོ་ལ། །སྡོམ་པ་ཐམས་ཅད་ལྡན་པར་ནི། །ཡང་དག་ཉིད་དུ་གཟུང་བར་བགྱི། །མཆོད་པའི་ལས་ཀྱང་ཅི་ནུས་བགྱི། །བྱང་ཆུབ་སེམས་ནི་བླ་མེད་པ། །དམ་པ་བདག་གིས་བསྐྱེད་པར་བགྱི། །སེམས་ཅན་ཀུན་གྱི་དོན་གྱི་ཕྱིར ༑ ༑ བདག་གིས་སྡོམ་པ་མ་ལུས་གཟུང༌། །མ་བསྒྲལ་བ་རྣམས་བདག་གིས་བསྒྲལ ༑ ༑ མ་གྲོལ་བ་རྣམས་གྲོལ་

( ¡¶ ཞ ¡· དགྲོལ་ ) བར་བགྱི། །དབུགས་མ་བྱིན་པ་དབུགས་དབྱུང་ཞིང༌། །སེམས་ཅན་མྱ་ངན་འདས་ལ་འགོད། །ཅེས་བྱ་བ་ལན་གསུམ་བརྗོད་ལ། །ཡང༌། ནངས་པར་སྔར་ལངས་སེམས་དག་ཉིད། །མ་ལུས་ལས་ནི་བྱས་ནས་ཀྱང༌། །བསྲུང་དང་བཟའ་བ་ལ་སོགས་པའི། །སྡོམ་པའི་བདག་ཉིད་ཅན་བསྲུང་ངོ༌། །ལུས་སྲོག་ལྟོས་པ་མེད་པར་ཡང༌། །དམ་ཚིག་དང་ནི་སྡོམ་པ་བསྲུང༌། །ཉིན་དང་མཚན་མོ་ལན་གསུམ་དུ། །ཉིན་རེ་ཞིང་ནི་བཟླ་བར་བྱ། ། གང་ཚེ་ཉམས་གྱུར་རྣལ་འབྱོར་པ། ཁ་ན་མ་ཐོ་སྦོམ་པོར་འགྱུར། །དགུན་ཟླ་འབྲིང་པོ་ནས་བརྩམས་ཏེ། །ཟླ་བ་རེ་རེ་སྲུང་བ་ནི། །གཉིས་མེད་གཉིས་མེད་འཁོར་ལོ་གནས། །ཚེས་བཅུ་ལ་ནི་དེ་རབ་མཆོད། །ཆང་དང་ཤ་སོགས་གང་ཅིའང་རུང༌། །དཔའ་བོ་རྣལ་འབྱོར་མ་ཡི་ཚོགས། །ཐམས་ཅད་གཉིས་མེད་པང་ན་གནས། །ཧེ་རུ་ཀ་དཔལ་རབ་ཏུ་མཆོད། །ཐེག་པ་དམན་ལ་འདོད་མི་བྱ། ། སེམས་ཅན་ལ་ཡང་རྒྱབ་ཕྱོགས་མིན། །འཁོར་བ་དག་ཀྱང་མི་སྤང་ཞིང༌། །མྱ་ངན་འདས་ལ་དགར་མི་འགྲོ། །དཔའ་བོ་རྣལ་འབྱོར་མ་ཀུན་ལ། ཁྱོད་ཀྱིས་བརྙས་པར་མི་བྱ་ཞིང༌། །ཕྱག་རྒྱ་བཞོན་པ་མཚོན་ཆ་དང༌། །མཚན་མ་འགོམ་པར་མི་བྱའོ ༑ ༑ དམ་ཚིག་རབ་བསྲུངས་བསོད་ནམས་ནི། །ཚེ་འདི་ཉིད་ལ་འགྲུབ་པར་འགྱུར ༑ ༑ བུད་མེད་ཐམས་ཅད་མཐོང་བ་ན། །གཡོན་ནས་ལན་གསུམ་བསྐོར་བྱ་ཞིང་ ༑ ༑ སྤྱྀ་བོས་ཕྱག་ནི་བྱས་ནས་སུ། །ལན་གསུམ་བར་དུ་གསོལ་བ་གདབ། ། བདག་ནི་མ་ཁྱོད་བུ་ཡིན་ཏེ། །ཇི་སྲིད་བྱང་ཆུབ་འབྱུང་ ( ¡¶ ལུ ¡· - འབྱུང་ ) བར་དུ། ། བྱང་ཆུབ་ཡན་ལག་ནུ་མ་ལས། །བྱུང་བའི་རང་གི་འོ་མས་སྐྱོངས། །གཉིས་མེད་ཡེ་ཤེས་སྤྱོད་ལྡན་པའི། །བསླབ་པ་བླངས་པ་སྔོན་འགྲོ་བས། །སྒྲ་སྟོང་ལ་སོགས་སྔོན་འགྲོ་བའི། །ཚངས་པར་སྤྱོད་པ་ཤིན་ཏུ་བསྲུངས། །དམ་ཚིག་དེ་ལ་རྟག་གནས་ཏེ། །དེ་སྔོན་འགྲོ་བ་སྦས་པའི་ཡིད། །སྤྱོད་དང་གྲོལ་བའི་འབྲས་འདོད་པའི ༑ ༑ ཡིད་ལ་འདོད་པ་དངོས་གྲུབ་འགྱུར། །ཞེས་བྱ་བ་ལན་ཅིག་བརྗོད་ལ། དམ་ཚིག་དང་སྡོམ་པ་མ་ལུས་པ་རྗེས་སུ་དྲན་པར་བྱའོ།

།དེ་ནས་དཀྱིལ་གྱི་འཁོར་ལོ་མངོན་སུམ་ལྟ་བུར་དམིགས་ལ། དངོས་གྲུབ་མཐའ་དག་བླང་བར་བྱ་བའི་ཕྱིར། རྩ་བའི་སྔགས་ལ་སོགས་པ་ཇི་ལྟར་འདོད་པའི་སྔགས་ཀྱི་མཆོད་པས་མཆོད་པའི་ཕྱིར། ལྷ་སོ་སོ་ལ་དམིགས་ལ་བཟླ་བར་བྱའོ། །དེའི་སྔགས་ནི་འདི་རྣམས་ཡིན་ཏེ། ཨོཾ་ན་མོ་བྷ་ག་ཝ་ཏེ། ཝཱི་རེ་ཤཱ་ཡ། མ་ཧཱ་ཀལྤཱགྣི་སནྣི་བྷཱ་ཡ། ཛ་ཊཱ་མ་ཀུ་ཊོཏྐ་ཊཱ་ཡ། དཾཥྟྲཱ་རཱ་ལོ་གྲ་བྷཱི་ཥ་ཎ་མུ་ཁཱ་ཡ། ས་ཧ་སྲ་བྷུ་ཛ་བྷཱ་སུ་རཱ་ཡ། པ་ར་ཤུ་པཱ་ཤོ་དྱ་ཏ་ཤཱུ་ལ་ཁ་ཊྭཱཾ་ག་དྷཱ་རི་ཎེ། བྱཱ་གྷྲཱ་ཛི་ནཱམྦ་རཱ་དྷ་རཱ་ཡ། མ་ཧཱ་དྷཱུམྦྲཱནྡྷ་ཀཱ་ར་ཝ་པུ་ཥཱ་ཡ། ཀ་ར། ཀ་ར། ཀུ་རུ། ཀུ་རུ། བནྡྷ། བནྡྷ། ཏྲཱ་ས་ཡ། ཏྲཱ་ས་ཡ། ཀྵོ་བྷ་ཡ། ཀྵོ་བྷ་ཡ། ཧྲཽཾ་ཧྲཽཾ། ཧྲ་ཧྲཿཕེཾ་ཕེ།ཾ ཕཊ་ཕཊ། ད་ཧ་ད་ཧ། པ་ཙ་པ་ཙ། བྷཀྵ་བྷཀྵ ༑ བ་ས་རུ་དྷི་རཱནྟྲ། མཱ་ལཱ་བ་ལམྦི་ནེ། གྲིཧྣ་གྲིཧྣ། སཔྟ་པཱ་ཏཱ་ལ་ག་ཏ་བྷུ་ཛཱཾ་གཱཾ་སརྦ་མྦཱ། ཏརྫ་ཡ་ཏརྫ་ཡ། ཨཱ་ཀཌྜྷ། ཨཱ་ཀཌྜྷ། ཧྲིཾ་ཧྲི།ཾ ཛྙཽ་ཛྙཽ། ཀྵྨཱཾ་ཀྵྨཱཾ། ཧཱཾ་ཧཱཾ། ཧཱིཾ་ཧཱི།ཾ ཧཱུྃ་ཧཱུྃ། ཀི་ལི་ཀི་ལི། སི་ལི་སི་ལི། ཧི་ལི་ཧི་ལི། དྷི་ལི་དྷི་ལི། ཧཱུྃ་ཧཱུྃ་ཕཊ། བཅོམ་ལྡན་འདས་ཀྱི་རྩ་བའི་སྔགས་སོ། །ཨོཾ་ན་མོ་བྷ་ག་ཝ་ཏི། །བཛྲ་ཝཱ་ར་ཧཱི་བཾ། ཨཱརྱཱ་པ་རཱ་ཛི་ཏེ། ཏྲཻ་ལོ་ཀྱ་མཱ་ཏེ། མ་ཧཱ་བི་དྱེ་ཤྭ་རི། སརྦ་བྷུ་ཏ་བྷ་ཡཱ་བ་ཧེ་མ་ཧཱ་བཛྲེ། བཛྲ་ ( ¡¶ ཞ ¡· + ཨ་ ) ས་ནེ། ཨ་ཛི་ཏེ། ཨ་པ་རཱ་ཛི་ཏེ། པ་ཤྱཾ་ཀ་རི་ནེ་ཏྲ་བྷྲ་མ་ཎི། ཤོ་ཥ་ཎི། རོ་ཥ་ཎི། ཀྲོ་དྷཻ་ཀ་རཱ་ལི་ནི། ཏྲཱ་ས་ནི། མཱ་ར་ཎི། པྲ་བྷེ་ད་ནི། ( ¡¶ ཞ ¡· + ཨ་ ) པ་རཱ་ཛ་ཡེ། བི་ཛ་ཡེ། ཛམྦྷ་ནི། སྟམྦྷ་ནི། མོ་ཧ་ནི། བཛྲ་བཱ་ར་ཧཱི་མ་ཧཱ་ཡོ་གི་ནཱི་ཀཱ་མེ་ཤྭ་རི་ཁ་གེ ཏདྱ་ཐཱ། པྲོ་ཏཾ་གེ པྲོ་ཏཾ་གེ ཧ་ན་ཧ་ན་པྲཱ་ཎཱཾ། ཀིཾ་ཀི་ནི། ཁིཾ་ཁི་ནི ༑ དྷུ་ན་དྷུ་ན་བཛྲ་ཧསྟེ། ཤོ་ཥ་ཡ། ཤོ་ཥ་ཡ། བཛྲ་ཁ་ཊྭཱཾ་ག་ཀ་པཱ་ལ་དྷཱ་རི་ཎི། མ་ཧཱ་པི་སི་ཏ་མཱཾ་ས་ཨ་ཤ་ནི་མཱ་ནུ་ཥ། ཨནྟྲ་པྲ་བྲི་ཏི། སཱནྣི་དྷྱ་ན། ར་སི་ར་མཱ་ལཱ་གྲནྠི་ཏ་དྷཱ་རི་ཎི།

སུམྦྷ་ནི་སུམྦྷེ། ཧ་ན་ཧ་ན་པྲ་ཎཱཾ། སརྦ་པ་ཤུ་བཱ་ནཱཾ། མ་ཧཱ་མཱནྶཙྪེ་ད་ནི། ཀྲོ་ངྷ་མཱུརྟྟ། དཾཥྟྲཱ་ཀ་རཱ་ལི་ནི། མ་ཧཱ་མུ་དྲེ། ཤྲཱི་ཧེ་རུ་ཀ་དེ་བ་སྱ་ཨ་གྲ་མ་ཧི་ཥི། ས་ཧ་སྲ་ཤི་རེ། ས་ཧ་སྲ་བཱ་ཧ་བེ། ཤ་ཏ་ས་ཧ་སྲ་ཨ་ན་ནེ། ཛྭ་ལི་ཏ་ཏི་ཛ་སེ། ཛྭ་ལ་མུ་ཁེ་པིངྒ་ལ་ལོ་ཙ་ནེ། བཛྲ་ཤཱ་རཱི་རེ། བཛྲ་ཨཱ་ས་ནེ། མི་ལི་ཏེ་མི་ལི་ཏེ། ཧེ་ཧེ་ཧཱུྃ་ཧཱུྃ། ཁ་ཁ་དྷུ་དྷུ། ངྷུ་རུ་ངྷུ་རུ། མུ་རུ་མུ་རུ། མུཉྩ་མུཉྩ། ཨ་དྭཻ་ཏེ་མ་ཧཱ་ཡོ་གི་ནི། བ་ཋི་ཏ་སིངྔྷེ ༑ དྲེཾ་དྷཾ་དྲེཾ་ངྷཾ། གྲཾ་གྲཾ། ཧེ་ཧེ། ཧ་ཧ། བྷཱི་མེ། ཧ་ས་ཧ་ས། བཱི་རེ། ཧཱ་ཧཱ། ཧོ་ཧོ། ཧཱུྃ་ཧཱུྃ། ཏྲཻ་ལོཀྱ་བི་ནཱ་ས་ནི། ཤ་ཏ་ས་ཧ་སྲ། ཀོ་ཊི་ཏ་ཐཱ་ག་ཏ་པ་རི་ཝཱ་རེ། ཧཱུྃ་ཧཱུྃ་ཕཊ༑ སིཾ་ཧ་རཱུ་བེ་ཁ། ག་ཛ་རཱུ་བེ་གཿཏྲཻ་ལོ་ཀྱ་ཨུ་ད་རེ། ས་མུ་དྲ་མེ་ཁ་ལེ། གྲ་ས་གྲ་ས་ཧཱུྃ་ཧཱུྃ་ཕཊ། བཱི་ར་ཨ་དྭཻ་ཏེ་ཧཱུྃ་ཧཱུྃ། ཧཱཿཧཱཿམ་ཧཱ་བེ་ཤུ་མོ་ཧ་ནི། མ་ཧཱ་ཡོ་གཱི་ཤྭ་རི་ཏྭཾ ༑ ཌཱ་ཀི་ཎཱི་སརྦ་ལོ་ཀཱ་ནཱཾ། བནྡྷ་ནི་ས་དྱཿཔྲ་ཏྱ་ཡ་ཀཱ་རི་ཎི་ཧཱུྃ་ཧཱུྃ་ཕཊ། བྷཱུ་ཏ་ཏྲཱ་ས་ནི ༑ མ་ཧཱ་བཱི་རེ། ས་ར་མ་སིངྔྷེ། ཡོ་གཱི་ཤྭ་རི་ཕཊ། ཧཱུྃ་ཧཱུྃ་ཕཊ། ཧཱུྃ་ཧཱུྃ་ཕཊ་སྭཱ་ཧཱ། རྡོ་རྗེ་ཕག་མོའི་རྩ་བའི་སྔགས་སོ། །ཨོཾ་ཤྲཱི་བཛྲ་ཧེ་ཧེ་རུ་རུ་ཀཾ་ཧཱུྃ་ཧཱུྃ་ཕཊ། ཌཱ་ཀི་ནཱི་ཛཱ་ལ་སམྦ་ར་སྭཱ་ཧཱ། ཨོཾ་བཛྲ་བཻ་རོ་ཙ་ནཱི་ཡེ་ཧཱུྃ་ཧཱུྃ་ཕཊ་སྭཱ་ཧཱ། ཨོཾ་ཧྲཱི་ཧ་ཧ་ཧཱུྃ་ཧཱུྃ་ཕཊ། ཨོཾ་སརྦ་བུངྔྷ་ཌཱ་ཀི་ནཱི་ཡེ། བཛྲ་ཝརྞྞ་ནཱི་ཡེ་ཧཱུྃ་ཧཱུྃ་ཕཊ་སྭཱ་ཧཱ། ཨོཾ་སུམྦྷ་ནི་སུམྦྷ་ཧཱུྃ་ཧཱུྃ་ཕཊ། ཨོཾ་ཌཱ་ཀི་ནཱི་ཡེ་ཧཱུྃ་ཧཱུྃ་ཕཊ། ཨོཾ་གྲིཧྣ་གྲིཧྣ་ཧཱུྃ་ཧཱུྃ་ཕཊ། ཨོཾ་ལཱ་མཱ་ཡེ་ཧཱུྃ་ཧཱུྃ་ཕཊ། ཨོཾ་གྲིཧྣཱ་པ་ཡ་གྲིཧྣཱ་པ་ཡ་ཧཱུྃ་ཧཱུྃ་ཕཊ། ཨོཾ་ཁཎྜ་རོ་ཧེ་ཧཱུྃ་ཧཱུྃ་ཕཊ། ཨོཾ་ཨཱ་ན་ཡ་ཧོ་བྷ་ག་ཝཱཾ་བཛྲ་ཧཱུྃ་ཧཱུྃ་ཕཊ། ཨོཾ་རཱུ་པི་ནཱི་ཡེ་ཧཱུྃ་ཧཱུྃ་ཕཊ། ཨོཾ་ཀ་ར་ཀ་ར་ཧཱུྃ་ཧཱུྃ་ཕཊ། ཨོཾ་པྲ་ཙཎྜེ་ཧཱུྃ་ཧཱུྃ་ཕཊ ༑ ཨོཾ་ཀུ་རུ་ཀུ་རུ་ཧཱུྃ་ཧཱུྃ་ཕཊ།

ཨོཾ་ཙཎྜ་ཨ་ཀྵཱི་ཡེ་ཧཱུྃ་ཧཱུྃ་ཕཊ། ཨོཾ་བནྡྷ་བནྡྷ་ཧཱུྃ་ཧཱུྃ་ཕཊ ༑ ཨོཾ་པྲ་བྷཱ་ཝ་ཏཱི་ཡེ་ཧཱུྃ་ཧཱུྃ་ཕཊ། ཨོཾ་ཏྲཱ་ས་ཡ་ཏྲཱ་ས་ཡ་ཧཱུྃ་ཧཱུྃ་ཕཊ། ཨོཾ་མ་ཧཱ་ནཱ་སེ་ཧཱུྃ་ཧཱུྃ་ཕཊ། ཨོཾ་ཀྵོ་བྷ་ཡ་ཀྵོ་བྷ་ཡ་ཧཱུྃ་ཧཱུྃ་ཕཊ། ཨོཾ་བཱི་ར་མ་ཏཱི་ཡེ་ཧཱུྃ་ཧཱུྃ་ཕཊ། ཨོཾ་ཧྲཽཾ་ཧྲཽཾ་ཧཱུྃ་ཧཱུྃ་ཕཊ། ཨོཾ་ཁརྦ་རཱི་ཧཱུྃ་ཧཱུྃ་ཕཊ། ཨོཾ་ ¡Ã ཧྲཿཧྲ་ ( ¡¶ ཞ ¡· ཧྲིཿཧྲི་ ) ཧཱུྃ་ཧཱུྃ་ཕཊ། ཨོཾ་ལངྐེ་ཤྭ་རཱི་ཡེ་ཧཱུྃ་ཧཱུྃ་ཕཊ། ཨོཾ་ཕེཾ་ཕེཾ་ཧཱུྃ་ཧཱུྃ་ཕཊ། ཨོཾ་དྲུ་མཙྪ་ཡེ་ཧཱུྃ་ཧཱུྃ་ཕཊ། ཨོཾ་ཕཊ་ཕཊ་ཧཱུྃ་ཧཱུྃ་ཕཊ ༑ ཨོཾ་ཨེ་རཱ་བ་ཏཱི་ཡེ་ཧཱུྃ་ཧཱུྃ་ཕཊ། ཨོཾ་ད་ཧ་ད་ཧ་ཧཱུྃ་ཧཱུྃ་ཕཊ། ཨོཾ་མ་ཧཱ་བཻ་ར་བི་ཡེ་ཧཱུྃ་ཧཱུྃ་ཕཊ། ཧཱུྃ་པ་ཙ་པ་ཙ་ཧཱུྃ་ཧཱུྃ་ཕཊ། ཨོཾ་བཱ་ཡུ་བེ་གེ་ཧཱུྃ་ཧཱུྃ་ཕཊ། ཨོཾ་བྷཀྵ་བྷཀྵ་བ་ས་རུ་དྷི་ར་ཨནྟྲ་མཱ་ལཱ་བ་ལམྦཱི་ནེ་ཧཱུྃ་ཧཱུྃ་ཕཊ། ཨོཾ་སུ་རཱ་བྷཀྵི་ཡེ་ཧཱུྃ་ཧཱུྃ་ཕཊ། ཨོཾ་གྲིཧྣ་གྲིཧྣ་སཔྟ་པཱ་ཏཱ་ལ་ག་ཏ་བྷུ་ཛཱཾ་ག་སརྦམྦཱ་ཏརྫ་ཡ་ཏརྫ་ཡ་ཧཱུྃ་ཧཱུྃ་ཕཊ། ཨོཾ་ཤྱཱ་མ་དེ་བཱི་ཡེ་ཧཱུྃ་ཧཱུྃ་ཕཊ། ཨོཾ་ཨ་ཀཌྜྷ་ཨ་ཀཌྜྷ་ཧཱུྃ་ཧཱུྃ་ཕཊ། ཨོཾ་སུ་བྷ་དྲེ་ཧཱུྃ་ཧཱུྃ་ཕཊ། ཨོཾ་ཧྲིཾ་ཧྲིཾ་ཧཱུྃ་ཧཱུྃ་ཕཊ། ཨོཾ་ཧ་ཡ་ཀརྞེ་ཧཱུྃ་ཧཱུྃ་ཕཊ། ཨོཾ་ཛྙཽཾ་ཛྙཽཾ་ཧཱུྃ་ཧཱུྃ་ཕཊ། ཨོཾ་ཁ་ག་ཨཱ་ན་ནེ་ཧཱུྃ་ཧཱུྃ་ཕཊ། ཨོཾ་ཀྵྨཱཾ་ཀྵྨཱཾ་ཧཱུྃ་ཧཱུྃ་ཕཊ། ཨོཾ་ཙཀྲ་བེ་གེ་ཧཱུྃ་ཧཱུྃ་ཕཊ། ཨོཾ་ཧཱཾ་ཧཱཾ་ཧཱུྃ་ཧཱུྃ་ཕཊ། ཨོཾ་ཁཎྜ་རོ་ཧེ་ཧཱུྃ་ཧཱུྃ་ཕཊ ༑ ཨོཾ་ཧིཾ་ཧིཾ་ཧཱུྃ་ཧཱུྃ་ཕཊ། ཨོཾ་ཤོཎྜི་ནཱི་ཡེ་ཧཱུྃ་ཧཱུྃ་ཕཊ། ཨོཾ་ཧཱུྃ་ཧཱུྃ་ཧཱུྃ་ཧཱུྃ་ཕཊ། ཨོཾ་ཙཀྲ་ཝརྨི་ཎཱི་ཡེ་ཧཱུྃ་ཧཱུྃ་ཕཊ། ཨོཾ་ཀི་ལི་ཀི་ལི་ཧཱུྃ་ཧཱུྃ་ཕཊ། ཨོཾ་སུ་བཱི་རི་ཧཱུྃ་ཧཱུྃ་ཕཊ། ཨོཾ་སི་ལི་སི་ལི་ཧཱུྃ་ཧཱུྃ་ཕཊ། ཨོཾ་མ་ཧཱ་བ་ལེ་ཧཱུྃ་ཧཱུྃ་ཕཊ། ཨོཾ་ཧི་ལི་ཧི་ལི་ཧཱུྃ་ཧཱུྃ་ཕཊ། ཨོཾ་ཙཀྲ་ཝརྟི་ནཱ་ཡེ་ཧཱུྃ་ཧཱུྃ་ཕཊ། ཨོཾ་དྷི་ལི་དྷི་ལི་ཧཱུྃ་ཧཱུྃ་ཕཊ། ཨོཾ་མ་ཧཱ་བཱིརྻེ་ཧཱུྃ་ཧཱུྃ་ཕཊ།

ཨོཾ་ན་མོ་བྷ་ག་ཝ་ཏེ་ཝཱི་རེ་ཤཱ་ཡ་ཧཱུྃ་ཧཱུྃ་ཕཊ། ཨོཾ་ཀཱ་ཀཱ་སྱེ་ཧཱུྃ་ཧཱུྃ་ཕཊ། ཨོཾ་མ་ཧཱ་ཀལྤཱ་ཨགྣི་སཾ་ནི་བྷཱ་ཡ་ཧཱུྃ་ཧཱུྃ་ཕཊ། ཨོཾ་ཨུ་ལཱུ་ཀཱ་སྱེ་ཧཱུྃ་ཧཱུྃ་ཕཊ། ཨོཾ་ཛ་ཊཱ་མ་ཀུ་ཊོཊྐ་ཊཱ་ཡ་ཧཱུྃ་ཧཱུྃ་ཕཊ། ཨོཾ་ཤྭ་ནཱ་སྱེ་ཧཱུྃ་ཧཱུྃ་ཕཊ། ཨོཾ་དཾཥྟཱ་ཀ་རཱ་ལོ་གྲ་བྷཱི་ཥ་ཎ་མུ་ཁཱ་ཡ་ཧཱུྃ་ཧཱུྃ་ཕཊ། ཨོཾ་སཱུ་ཀ་རཱ་སྱེ་ཧཱུྃ་ཧཱུྃ་ཕཊ། ཨོཾ་ས་ཧ་སྲ་བྷུ་ཛ་བྷཱ་སུ་རཱ་ཡ་ཧཱུྃ་ཧཱུྃ་ཕཊ། ཨོཾ་ཡ་མ་དཱ་དྷི་ཡེ་ཧཱུྃ་ཧཱུྃ་ཕཊ། ཨོཾ་པ་ར་ཤུ་པཱ་ཤོ་དྱ་ཏ་ཤཱུ་ལ་ཁ་ཊྭཱཾ་ག་དྷཱ་རི་ཎེ་ཧཱུྃ་ཧཱུྃ་ཕཊ། ཨོཾ་ཡ་མ་དྷུ་ཏི་ཡེ་ཧཱུྃ་ཧཱུྃ་ཕཊ ༑ ཨོཾ་བྱཱ་གྷྲཱ་ཛི་ནཱམྦ་རཱ་དྷ་རཱ་ཡ་ཧཱུྃ་ཧཱུྃ་ཕཊ། ཨོཾ་ཡ་མ་དཾ་ཥྟྲཱི་ཎཱི་ཡེ་ཧཱུྃ་ཧཱུྃ་ཕཊ། ཨོཾ་མ་ཧཱ་དྷུཾདྲཱནྡྷ་ཀཱ་ར་ཝ་པུ་ཥཱ་ཡ་ཧཱུྃ་ཧཱུྃ་ཕཊ། ཨོཾ་ཡ་མ་མ་ཐ་ནཱི་ཡེ་ཧཱུྃ་ཧཱུྃ་ཕཊ། ( ¡¶ ལུ ¡· + ཨོཾ་ཧ། ན་མ་ཧི། སྭ་ཧཱ་ཧུ། བྷོ་ཥཌྜ་ཧེ། ཧཱུྃ་ཧཱུྃ་ཧེ། ཕཊ་ཧཾ། ཨོཾ་བཾ། ཧཾ་ཡོཾ། ཧྲིཾ་ཡོཾ། ཧྲིཾ་ཧྲིཾ། ཧཱུྃ་ཧཱུྃ། ཕཊ་ཕཊ ། ) དེ་ལྟར་ཇི་ལྟར་འདོད་པ་བཟླས་པར་བྱའོ། །དེ་ནས་དཀྱིལ་འཁོར་གྱི་བདག་པོ་ལ་དངོས་གྲུབ་ཐམས་ཅད་བླང་བའི་གསོལ་བ་གདབ་པར་བྱའོ། །དེ་ཡང་བདག་ལ་དངོས་གྲུབ་ཐམས་ཅད་སྩལ་དུ་གསོལ་ཞེས་བྱ་བའི་ཚིག་མདོར་བསྡུས་པའམ། ཡང་ན་མངོན་པར་བརྗོད་པའི་རྒྱུད་བླ་མ་ལས་འབྱུང་བ་ལྟར་རྒྱས་པར་བྱ་སྟེ། དམ་ཚིག་ཅན་ཉིད་ལངས་ནས་སུ། །དེ་བཞིན་གཤེགས་པ་ཐམས་ཅད་དང༌།། དཔའ་བོ་དང་ནི་རྣལ་འབྱོར་མ། །མཁའ་འགྲོ་དང་ནི་མཁའ་འགྲོ་མ། །ཀུན་གྱིས་གསོལ་བ་འདེབས་པར་བྱེད། ཁྲོ་བོ་བདེ་བ་དགྱེས་པ་ཡི། །བདེ་བའི་ལོངས་སྤྱོད་ལས་བྱུང་བ། །བདེ་བ་དབབ་པའི་སྦྱོར་བ་ཡིས། །རབ་ཏུ་རྨོངས་པས་སྟོན་པར་བྱེད ༑ ༑ བདེ་ཆེན་བདེ་བའི་གར་གྱིས་རོལ། །རྣལ་འབྱོར་མ་མཆོག་པདྨའི་བདེ། ། ཨ་ལ་ལ་ཧོཿ དགྱེས་པ་རྣམས་ཀྱི་བདེ་བའི་མཆོག །རྣལ་འབྱོར་མ་མཆོག་མཆོད་པར་མཛོད། །ཨ་ཨི་ཨ་ཨཱ་རལླི་ཧོཿརབ་དགྱེས་མགོན་པོ་དགྱེས་བཞུགས་མཛོད།།

མཁའ་འགྲོ་དྲ་བའི་བདེ་བ་གསོལ། །དགྱེས་པའི་བདེ་བ་གསོལ་བར་མཛོད། ། ཞི་བའི་གར་གྱིས་གར་མཛད་པ། །བདག་ལ་བདེ་ཆེན་བདེ་བ་གསོལ། །ཐར་པའི་མཚན་ཉིད་ལྡན་པ་ཁྱོད། །ཨ་ལ་ལ་ཧོཿབདེ་བ་སྤངས་པས་གྲོལ་མི་འགྱུར། །བདེ་མེད་སྡུག་བསྔལ་གྱིས་མི་གྲོལ། །བདེ་དེ་ཆུ་སྐྱེས་དབུས་ན་གནས། །ཆགས་པའི་དངོས་པོས་ཁྱོད་མ་བསྒྱུར། །བདེ་བ་ཆེ་ཡིས་གྲོལ་བར་མཛོད། །པདྨ་རྒྱས་པའི་རོ་ཉིད་ཀྱིས། །བུང་བ་ལྟ་བུར་ཚིམ་པར་མཛོད། །འདི་ཡིས་མགོན་པོ་བསྐུལ་ནས་ནི ༑ ༑ དཀྱིལ་འཁོར་དུ་ནི་ངེས་པར་འགྲུབ། །སྙན་ཅིང་འཇམ་པའི་དབྱངས་ཀྱིས་ ནི ༑༑ དཔྱིད་ཀྱི་རྒྱལ་མོས་གླུ་བླངས་པ། །དྲི་མེད་མཁའ་འགྲོ་དྲ་བ་ཡིས། །གཟིགས་ཤིང་ལས་ཀུན་མཛད་པ་ཡིན། །ཞེས་བྱ་བའི་གླུ་འདི་བླང་བར་བྱའོ། །དེ་ནས་ལྷག་ཆད་ཁ་བསྐང་བའི་ཕྱིར་ཡི་གེ་བརྒྱ་པ་བཟླས་པར་བྱ་སྟེ། ཨོཾ་ཤྲཱི་བཛྲ་ཧེ་རུ་ཀ་ས་མ་ཡ། མ་ནུ་པཱ་ལ་ཡ། ཧེ་རུ་ཀ་ཏྭེ་ནོ་པ་ཏིཥྛ་དྲྀ་ཌྷོ་མེ་བྷ་ཝ། སུ་ཏོ་ཥྱཽ་མེ་བྷ་ཝ། ཨ་ནུ་རཀྟོ་མེ་བྷ་ཝ། སུ་པོ་ཤྱོ་མེ་བྷ་ཝ། སརྦ་སིདྡྷེམྨེ་པྲ་ཡཙྪ། སརྦ་ཀརྨ་སུ་ཙ་མེ། ཙིཏྟཾ་ཤྲི་ཡཿཀུ་རུ་ཧཱུྃ། ཧ་ཧ་ཧ་ཧ་ཧོ། བྷ་ག་ཝཱན་བཛྲ་ཧེ་རུ་ཀ མཱ་མེ་མུཉྩ། ཧེ་རུ་ཀོ་བྷ་ཝ་མ་ཧཱ་ས་མ་ཡ་ས་ཏྭ་ཨ་ཧཱུྃ་ཕཊ། ཅེས་ཅི་ནུས་སུ་བཟླས་སོ། །སླར་ཡང༌། བདག་ནི་མི་ཤེས་རྨོངས་པ་སྟེ། །དམ་ཚིག་ལས་ནི་འགལ་ཞིང་ཉམས། །བླ་མ་མགོན་པོས་སྐྱབས་མཛོད་ཅིག །གཙོ་བོ་རྡོ་རྗེ་འཛིན་པ་སྟེ། །ཐུགས་རྗེ་ཆེན་པོའི་བདག་ཉིད་ཅན། །འགྲོ་བའི་གཙོ་ལ་སྐྱབས་སུ་མཆི། །ཞེས་བྱ་བ་དང༌། ལྷ་མོ་ཚད་མ་དམ་ཚིག་ཚད་མ་སྟེ། །དེས་གསུང་ཚིག་ཀྱང་ཚད་མའི་མཆོག་ཡིན་ནོ། ། བདེན་པ་དེ་ཡིས་ལྷ་མོ་འདི་དག་རྣམས། །བདག་ལ་རྗེས་སུ་འཛིན་པའི་རྒྱུར་གྱུར་ཅིག །ཅེས་བརྗོད་ལ། ཨོཾ་བཛྲ་མུཿཞེས་བྱ་བ་དང༌། སེ་གོལ་གཏོགས་ཤིང་ཡེ་ཤེས་ཀྱི་འཁོར་ལོ་ཆོས་ཀྱི་དབྱིངས་སུ་གཤེགས་སུ་གསོལ་ལ། ཨོཾ་ཡོ་ག་ཤུདྡྷཿསརྦ་དྷརྨཱ་ཡོ་ག་ཤུདྡྷོ྅ཧཾ། ཞེས་བྱ་བ་དང༌།

རྣམ་ལྔའི་ཕྱག་རྒྱས་བསྐོར་བ་བྱས་ལ། མཐར་འཁྱུད་པའི་སྟངས་ཀ་བྱས་ཏེ། དམ་ཚིག་གི་དཀྱིལ་འཁོར་དེ་བདག་ཉིད་ལ་གཞུག་པར་བྱའོ། །ཚོམ་བུའི་དཀྱིལ་འཁོར་དབུས་སུ་བསྡུ་བར་བྱའོ། །དེ་ནས་ཇི་ལྟར་འདོད་པའི་སྨོན་ལམ་རྒྱ་ཆེན་པོ་བཏབ་ལ། ལངས་ཏེ་རང་གི་ཀུན་ཏུ་སྤྱོད་པ་ལ་གནས་བཞིན་པས། ཆོས་འཆད་པ་དང༌། ཉན་པ་དང༌། མཆོད་རྟེན་ལ་སོགས་པའི་བྱ་བ་གང་ཡིན་པ་རྗེས་སུ་སྤྱད་པར་བྱའོ། །མཚན་ཕྱེད་ཀྱི་དུས་སུ་འདི་བྱས་ན་གཤེགས་སུ་མ་གསོལ་བའི་གོང་དུ་གཏོར་མའི་ཆོ་ག་བྱའོ། །ཚོགས་ཀྱི་མཆོད་པ་དང་འབྲེལ་ན། ལག་པའི་མཆོད་པ་འོག་ནས་འབྱུང་བ་དང་འབྲེལ་བར་ཤེས་པར་བྱའོ། །སྤྲོས་པ་ལ་དགའ་བའི་དབང་དུ་བྱས་ན་ཕྱིའི་མཆོད་པའི་ཆོ་གའོ། ། རྣལ་འབྱོར་པ་འགའ་ཞིག་ཚོགས་ཀྱི་ ( ¡¶ ལུ ¡· + འཁོར་ལོའི་ ) བཟའ་བ་ལ་སོགས་པའི་དུས་སུ། ལག་པ་ལ་མཆོད་པའི་ཆོ་ག་བརྗོད་པར་བྱའོ། །དང་པོ་ཁོ་ནར་ལུས་དང་ངག་དང་ཡིད་ཡོངས་སུ་དག་པ་དང་ལྡན་པས། མཆོད་པའི་ཡོ་བྱད་མེ་ཏོག་ལ་སོགས་པ་ལྔ་དང༌། གོང་བུ་དང་ཞུ་བའི་རྫས་ལ་སོགས་པ་ཅི་འབྱོར་པ་མདུན་དུ་བྱས་ལ། དེ་དག་ཆོ་ག་བཞིན་དུ་བསང་བ་དང༌། སྦྱང་བ་དང་བྱིན་གྱིས་བརླབ་པར་བྱའོ། །དེ་ནས་བདུད་རྩི་ལྔ་དང་སྦྱར་བའི་ཆང་བྱིན་གྱིས་བརླབས་པས། ཨོཾ་ཨཱཿཧཱུྃ། ཞེས་བརྗོད་ཅིང་ལག་པ་གཡོན་པ་ལ་གཏོར་ལ། མཉེ་བར་བྱའོ། །དེ་ནས་ལག་པ་གཡོན་པའི་སོར་མོ་ལྔ་བསྡུས་པ་དང་དྲུག་ལ། མེ་ཏོག་རེ་རེ་བཞག་པས་ཟླ་བའི་དཀྱིལ་འཁོར་དྲུག་བཀོད་ལ། མཐེ་བོང་ལ་ཨོཾ་ཧ་དཀར་པོའོ། །མཛུབ་མོ་ལ་ན་མ་ཧི་སེར་པོའོ། །གུང་མོ་ལ་སྭཱ་ཧཱ་ཧུ་དམར་པོའོ། །མིང་མེད་ལ་བཽ་ཥ་ཊ་ཧེ་ནག་པོའོ། །མཐེའུ་ཆུང་ལ་ཧཱུྃ་ཧཱུྃ་ཧོ་དམར་སེར་རོ། །བསྡུས་པའི་སེན་མོ་ལ་ཕཊ་ཧྃ་ལྗང་གུ་བསམས་ལ། དེ་དག་ཡོངས་སུ་གྱུར་པ་ལས་གོ་རིམ་ཇི་ལྟ་བར། རྡོ་རྗེ་དང་ ༑ འཁོར་ལོ་དང༌། པདྨ་དང༌། རྡོ་རྗེ་གདེངས་པ་དང༌། རིན་པོ་ཆེ་དང༌། རལ་གྲི་རྣམས་ཇི་ལྟར་བརྗོད་པའི་ཁ་དོག་དང་ཡི་གེ་རྣམས་ཀྱིས་མཚན་པའོ།

།དེ་དག་ལས་འོད་ཟེར་སྤྲོ་བ་དང་བསྡུ་བ་དང་གཅིག་ཏུ་གྱུར་པ་ལས། རྡོ་རྗེ་སེམས་དཔའ་དང༌། རྣམ་པར་སྣང་མཛད་དང༌། པདྨ་གར་དབང་དང༌། དཔལ་ཧེ་རུ་ཀ་དང་ ༑ རྡོ་རྗེ་ཉི་མ་དང༌། རྟ་མཆོག་རྣམས་ཇི་སྐད་བཤད་པའི་སྐུ་མདོག་དང་ལྡན་པ ༑ རྡོ་རྗེ་སེམས་དཔའ་ནི་ཞལ་གསུམ་པ། རྩ་ཞལ་དཀར་བ། གཡས་པ་སྔོ་བ། གཡོན་པ་དམར་བའོ། །ཕྱག་དྲུག་པ་སྟེ། རྡོ་རྗེ་དྲིལ་བུ་ཐོད་པ་ཁ་ཊྭཱཾ་ག ཅང་ཏེའུ་དང་ ༑ མགོ་བོ་འཆང༌། རྣམ་པར་སྣང་མཛད་ལ་སོགས་པ་ནི། ཞལ་གཅིག་པ་ཕྱག་བཞི་པ། གཡས་ཀྱི་དང་པོས་འཁོར་ལོ་ལ་སོགས་པ་རང་གི་མཚན་མ་འཛིན་པ ༑ གཡོན་དང་པོས་དེས་མཚན་པའི་དྲིལ་བུ། གཡས་ཀྱི་གཉིས་པས་ཌ་མ་རུ། གཡོན་གྱི་གཉིས་པ་ལ་ཐོད་པ་དང༌། གྲུ་མོར་ཁ་ཊྭཱཾ་གའོ། །ཐམས་ཅད་ཀྱང་རང་དང་མཚུངས་པའི་ཤེས་རབ་དང་གཉིས་སུ་མེད་པ། ཕྱག་རྒྱ་དྲུག་གིས་བརྒྱན་པ། གཡས་བརྐྱང་པས་བཞུགས་པར་བསམ་མོ། །ལག་པའི་མཐིལ་དུ་ཡང་གྲུབ་པའི་པདྨ་འདབ་མ་ལྔ་པ་བསམ་ཏེ། དེའི་ལྟེ་བ་ནས་བརྩམས་ཏེ་གཡོན་སྐཽར་གྱིས་མེ་ཏོག་རེ་རེ་བཞག་པས། ཟླ་བའི་གདན་བསམ་པར་བྱས་ལ། ལྟེ་བར་ཨོཾ་བྃ་དམར་པོའོ

༑ ༑ འདབ་མ་རྣམས་ལ་ཤར་ནས་གཡོན་སྐོར་གྱི་རིམ་པས། ཧྃ་ཡོྃ་ནག་པོའོ།། ཧྲིཾ་མྃ་དཀར་པོ་དང༌། ཧྲིཾ་ཧྲིཾ་སེར་པོ་དང༌། ཧཱུྃ་ཧཱུྃ་ལྗང་གུ་དང༌། ཕཊ་ཕཊ་དུད་པའི་མདོག་ཅན་རྣམས་ཡོངས་སུ་གྱུར་པ་ལས་བྱུང་བའི་གྲི་གུག་སྟེ་རང་རང་གི་མདོག་དང་ས་བོན་གྱིས་མཚན་པའོ། །དེ་དག་ལས་སྤྲོ་བ་དང་བསྡུ་བ་དང༌། གཅིག་ཏུ་གྱུར་པ་ལས་རྡོ་རྗེ་ཕག་མོ་དང༌། གཤིན་རྗེ་མ་དང༌། རྨོངས་བྱེད་མ་དང༌། སྐྱོད་བྱེད་མ་དང༌། སྐྲག་བྱེད་མ་དང༌། གཏུམ་མོ་རྣམས་ཏེ། ཇི་སྐད་བཤད་པའི་སྐུ་མདོག་དང་ལྡན་པའོ། །རྡོ་རྗེ་ཕག་མོ་ནི་ཞལ་གསུམ་མ་ཕྱག་དྲུག་མ་སྟེ། དབུས་མ་དམར་ཞིང་གཡས་སྔོ་བ། གཡོན་པ་ལྗང་བ། ཕྱག་དྲུག་ན་ཐོད་པ་དང་ཁ་ཊྭཱཾ་ག་འཛིན་པ། ཞགས་པ་ལྕགས་ཀྱུ་ཕྱག་ན་བསྣམས། །ཚངས་པའི་མགོ་དང་གྲི་གུག་བསྣམས ༑ ༑ དངོས་གྲུབ་ཐམས ་ཅད་ རབ་སྩོལ་བའོ། །གཞན་རྣམས་ནི་ཞལ་གཅིག་ཕྱག་བཞི་མ་སྟེ། ཐོད་པ་དང༌། ཁ་ཊྭཱཾ་ག་དང༌། དྲིལ་བུ་ནི་གཡོན་ནའོ། །གཡས་ཌ་མ་རུ་དང་གྲི་གུག་འཛིན་པའོ། །ཐམས་ཅད་ཀྱང་རང་དང་མཚུངས་པའི་ཐབས་དང་གཉིས་སུ་མེད་པ། རྡོ་རྗེ་ཕག་མོ་ནི་ཕྱག་རྒྱ་དྲུག་གིས་བརྒྱན་པ། གཞན་ནི་ཕྱག་རྒྱ་ལྔས་བརྒྱན་པའོ། །ཐམས་ཅད་ནི་གཡོན་བརྐྱང་བས་བཞུགས་པ། དཔའ་བོ་རྣམས་ནི་སྟག་གི་ལྤགས་པའི་ཤམ་ཐབས་ཅན་ནོ། །རྣལ་འབྱོར་མ་ཐམས་ཅད་ཕྱོགས་ཀྱི་ཆོ་ག་ཅན་ནོ། །རྡོ་རྗེ་སེམས་དཔའ་ཕག་མོ་དང༌། །ཡ་མི་ནི་དང་རྣམ་སྣང་མཛད། །པདྨ་གར་དབང་རྨོངས་བྱེད་བཅས། །སྐྱོད་བྱེད་མ་དང་ཧེ་རུ་ཀ །རྡོ་རྗེ་ཉི་མ་སྐྲག་བྱེད་མ། །ཙཎྜི་ཀ་དང་རྟ་མཆོག་སྟེ། །གཉིས་མེད་སྦྱོར་བས་ཡང་དག་འཁྱུད། །ཡང་ན་སོ་སོར་བསྒོམ་པར་བྱ། །ཞེས་འབྱུང་ངོ༌། །དེ་ལྟར་ལྷའི་རྣམ་པ་མི་ནུས་པ་རྣམས་ཀྱིས། ཡི་གེའི་རྣམ་པ་ཉིད་ལྷའི་རྣམ་པར་མོས་པར་བྱའོ། ། ལག་པའི་ས་དང༌། ཆུ་དང༌། མེ་དང༌། རླུང་དང༌། ནམ་མཁའི་ཁམས་རྣམས་ཀྱང༌། ལྟུང་བྱེད་མ་དང༌། གསོད་བྱེད་མ་དང༌། འགུགས་བྱེད་མ་དང༌། གར་གྱི་དབང་ཕྱུག་མ་དང༌།

པདྨའི་དྲ་བ་ཅན་ཏེ། སྙིང་པོའི་རྣལ་འབྱོར་མ་ལྔར་མོས་པར་བྱའོ།། ལག་པའི་རྒྱབ་ཏུ་འཁོར་ལོ་གསུམ་པོ་གསལ་བར་བལྟའོ། །གལ་ཏེ་ཕྱིའི་མཆོད་པ་དང་འབྲེལ་བར་དེའི་རྗེས་ལ་བྱཻད་ན་ཕྱིའི་དཀྱིལ་འཁོར་གྱི་གཟུགས་བརྙན་ཉིད་གསལ་བར་བལྟ་བར་བྱའོ། །དེ་ལྟར་ཐམས་ཅད་རྫོགས་པར་བྱས་ནས་ཐམས་ཅད་ཀྱང་ཕོ་ཉ་གསུམ་དབྱེར་མི་ཕྱེད་པའི་ངོ་བོར་མོས་པར་བྱའོ། །དེ་ནས་རང་རང་གི་སྔགས་ཀྱིས་མེ་ཏོག་ལ་སོགས་པས་མཆོད་པར་བྱའོ། །ཨོཾ་ཧཿན་མ་ཧིཿསྭཱ་ཧཱ་ཧུ། བཽ་ཥ་ཊ་ཧེ། ཧཱུྃ་ཧཱུྃ་ཧོ། ཕཊ་ཧྃ། ཞེས་བྱ་བས་སོར་མོ་རྣམས་ཀྱི་རྡོ་རྗེ་སེམས་དཔའ་ལ་སོགས་པ་མཆོད་པར་བྱའོ། །ཨོཾ་བྃ། ཧྃ་ཡྃ། ཧྲིཾ་མྃ། ཧྲེཾ་ཧྲིཾ་ཧཱུྃ་ཧཱུྃ། ཕཊ་ཕཊ། ཅེས་བྱ་བས་ནི་ལག་པའི་མཐིལ་དུ་རྡོ་རྗེ་ཕག་མོ་ལ་སོགས་པ་མཆོད་པར་བྱའོ། །ལྷག་མ་རྣམས་ལ་ནི་ཕྱིའི་མཆོད་པའི་སྐབས་སུ་བསྟན་པ་ལྟར་སྔགས་རྒྱས་པར་སོ་སོར་དབུལ་བའམ། ཡང་ན་ནི་ཐམས་ཅད་རྩ་བའི་སྔགས་དང༌། སྙིང་པོ་རྣམས་ཀྱིས་དབུལ་བར་བྱའོ། །དེ་ལ་དང་པོ་ནི་མེ་ཏོག་གིས་སོ། །དེ་ནས་བདུག་པ་ལ་སོགས་པ་བཞིས་སོ། །དེ་ནས་ཞུ་བའི་རྫས་ཀྱིས་སོ། །མཐར་གོང་བུའི་རྫས་ཀྱིས་མཆོད་ལ། གང་ཡང་རུང་བས་བསྟོད་ལ། ཆོ་ག་ལྷག་པ་དང་མ་ཚང་བ་ཁ་སྐོང་བའི་དོན་དུ་ཡི་གེ་བརྒྱ་པ་བཟླས་ཏེ། འཁོར་ལོ་བྱིན་གྱིས་བརླབ་པའི་དོན་དུ་གསོལ་བ་གདབ་པར་བྱའོ། །དེ་ནས་རྫས་དེ་དག་ཕྱེད་དུ་བྱས་ཏེ། ། ཕྱེད་ནི་སྣཽད་དུ་བཞག ཕྱེད་ནི་ཙ་རུའི་བཟའ་བ་བྱས་ལ་བསྲེ་བར་བྱའོ། །དེ་ནས་ཡང་ལག་པའི་མཐིལ་དུ་སྦྱར་བའི་རྫས། གཡས་པའི་སྲིན་ལག་གིས་བླངས་ལ། སྙིང་ག་དང་ལྐོག་མ་དང་སྤྱྀ་བོ་རྣམས་སུ་ཧཱུྃ་ཨཱཿཨོཾ། ཞེས་བརྗོད་ནས་བྱུག་པར་བྱའོ ༑ ༑ དེ་ནས་ཡང་ལག་པ་ལ་ཨོཾ་ཨཱཿཧཱུྃ། ཞེས་བརྗོད་ཅིང་གཏོར་ལ་ཕན་ཚུན་མཉེས་ཏེ། ལུས་ཐམས་ཅད་ལ་བྱུགས་ལ། ལྷའི་འཁོར་ལོ་དེ་བདག་ཉིད་ལ་གཞུག་པར་བྱའོ། །སྔགས་ཀྱང་བརྗོད་དོ། །དེ་ནས་ཡོངས་སུ་སྦྱངས་པའི་ཁ་ཟས་རྣམས་རང་གིས་སྦྱིན་སྲེག་གི་ཚུལ་གྱིས་གཡོན་གྱི་ཀུན་ཏུ་སྤྱོད་པས་ལོངས་སྤྱད་པར་བྱའོ།

།ལག་པ་ལ་མཆོད་པའི་ཆོ་ག་རྒྱས་པར་བྱ་བའོ། །རྣལ་འབྱོར་པ་འགའ་ཞིག་ཚོགས་ཀྱི་བཟའ་བ་ལ་སོགས་པའི་དུས་སམ། དེ་མ་ཡིན་ཡང་རུང་སྟེ། ཕྱིའི་མཆོད་པ་དང་ལག་པའི་མཆོད་པ་གཅིག་ཏུ་བྱེད་པར་འདོད་པ་དེའི་ཆོ་ག་བརྗོད་པར་བྱའོ། །ལུས་དང་ངག་དང་ཡིད་ཡོངས་སུ་དག་པ་དང་ལྡན་པས། ཐོག་མ་ ཉིད་དུ་འཁོར་ལོས་སྒྱུར་བ་དྲུག་དང༌། རྣལ་འབྱོར་མ་དྲུག་དང༌། ལྟུང་བྱེད་མ་ལ་ སོགས་པ་ལྔས ་ལག་ པ་བྱིན་གྱིས་བརླབས་ལ། དེ་ནས་ཡོངས་སུ་ དག་ པའི་ ( ¡¶ ལུ ¡· + སའི་ ) ཆར་ལག་པ་བཞག་ལ། ས་གཞི་བྱིན་གྱིས་བརླབས་པ་ནས་བརྩམས་ཏེ། ཕྱིའི་དཀྱིལ་འཁོར་ལ་མཆོད་པ་ཡོངས་སུ་རྫོགས་པར་བྱས་ཏེ། དེ་ནས་ལག་པ་ལ་བཀོད་པའི་ལྷ་རྣམས་ལ་མཆོད་པ་དེ་དག་རང་གི་ལུས་ལ་གཞུག་པའི་བར་དུ་བྱས་ལ ༑ དེ་ནས་སྡིག་པ་བཤགས་པ་ལ་སོགས་པ་ནས་གཤེགས་སུ་གསོལ་བའི་བར་དུ་ཡོངས་སུ་རྫོགས་པར་བྱའོ། །ཡང་ན་ནི་ཐོག་མར་ལག་པའི་མཆོད་པ་ཡོངས་སུ་རྫོགས་པར་བྱས་ལ། དེ་ནས་ཕྱིའི་དཀྱིལ་འཁོར་བྱིན་གྱིས་བརླབས་པ་ནས་ཕྱིའི་དཀྱིལ་འཁོར་གཤེགས་སུ་གསོལ་བའི་བར་བྱས་ལ། དེ་ནས་ལག་པ་ཡོངས་སུ་སྦྱངས་པའི་ཆང་གིས་གཏོར་བས་མཉེས་པར་བྱས་ལ། ལག་པའི་འཁོར་ལོ་དེ་བདག་ཉིད་ལ་གཞུག་པར་བྱའོ། །ལུགས་འདི་ལ་ནི་ཕྱིའི་དཀྱིལ་འཁོར་གྲུ་གསུམ་གཉིས་བརྩེགས་པར་བཞུགས་པ་ཞེས་བྱ་བར་རཀྵི་ཏའི་ལུགས་ལྟར་ཡང་རུང་ངོ༌།། གལ་ཏེ་ཚོགས་ཀྱི་མཆོད་པ་དང་འབྲེལ་བར་བྱེད་ན། བདག་གི་རྣལ་འབྱོར་རྫོགས་པར་བྱས་ལ། དེ་བསྡུས་ནས་དང་པོ་ལག་པ་བྱིན་གྱིས་བརླབས་པའམ་མ་བརླབས་ཀྱང་རུང་སྟེ། ཕྱིའི་མཆོད་པ་སྔོན་དུ་བྱས་ལ། དེ་ནས་དུར་ཁྲོད་ཀྱི་བདག་པོ་གཏོར་མས་མཆོད་པར་བྱའོ། །དེ་ཡན་ནི་ལག་པའི་མཆོད་པའོ། །དེའི་རྗེས་ལ་དཔའ་བོ་དང་རྣལ་འབྱོར་མ་རྣམས་ལ་མཆོད་པར་བྱའོ། །དེ་ལྟར་རྣལ་འབྱོར་པ་རྣམས་ཚིམ་པར་བྱས་པའི་བར་ནི་མཆོད་པའི་ཆོ་གའོ། །དེའི་རྗེས་ལ་སྡིག་པ་བཤགས་པ་ནས་བརྩམས་ཏེ། དངོས་གྲུབ་བླང་བ་དང༌།

ཡི་གེ་བརྒྱ་པའི་བར་དུ་ཡོངས་སུ་རྫོགས་པར་བྱས་ལ། བཀྲ་ཤིས་ཀྱི་ཚིགས་བཅད་ཀྱི་གླུ་བླང་ལ། ལྷག་མའི་གཏོར་མའང་བྱིན་ཏེ། དང་པོར་ཕྱི་རོལ་གྱི་དཀྱིལ་འཁོར་གཤེགས་སུ་གསོལ ༑ དེ་ནས་ལག་པ་ལ་ཆང་གིས་གཏོར་ལ། ལག་པའི་དཀྱིལ་འཁོར་བདག་ཉིད་ཀྱི་ལུས་ལ་བཅུག་ལ། བསྲུང་བ་ཐམས་ཅད་བྱའོ། །ལག་པའི་དཀྱིལ་འཁོར་སྔར་གཤེགས་པ་ཡིན་ན། སྲུང་བའི་ཆོ་ག་གཞན་རྣམས་བྱས་པ་ཉིད་ཀྱིས་སོ། །ཆོ་ག་གཞན་དང་བསྒྲེ་བ་ཤུགས་ལས་ཤེས་པར་བྱའོ། །ཕྱོགས་གཅིག་ཏུ་བྱས་པའི་ཆོ་ག་བསྟན་པའོ། །ཕྱིའི་མཆོད་པ་དང་འབྲེལ་བའམ། བདག་ཉིད་ཀྱི་ཐུན་བསྒོམས་པའི་མཇུག་ཏུའང་རུང་སྟེ་འབྱུང་པོའི་ཚོགས་ལ་གཏོར་མས་ཚིམ་པར་བྱའོ། །དེའི་ཆོ་ག་ནི་འཇིག་རྟེན་དང་འཇིག་རྟེན་ལས་འདས་པའི་གཏོར་མ་གཉིས་སམ། མ་འབྱོར་ན་གཅིག་ཀྱང་རུང་སྟེ། ཅི་འབྱོར་པ་མདུན་དུ་བྱས་ཏེ། ཆང་ལ་སོགས་པ་བླུགས་ཏེ། ཨོཾ་སུམྦྷ་ཞེས་བྱ་བ་ལ་སོགས་པ་བརྗོད་ཅིང་བདུད་རྩིས་གཏོར་བས་བགེགས་བསལ་བར་བྱའོ། །དེ་ནས་ཨོཾ་སྭ་བྷ་ཝ་ཤུདྡྷ་སརྦ་དྷརྨཱཿསྭ་བྷཱ་ཝ་ཤུདྡྷོ྅ཧཾ། ཞེས་བརྗོད་པས་སྟོང་པ་ཉིད་དུ་བསམ་པར་བྱའོ། །དེའི་ངང་ལས་ཡི་གེ་ཡྃ་ཡོངས་སུ་གྱུར་པ་ལས་རླུང་གི་དཀྱིལ་འཁོར་ཟླ་བ་ཕྱེད་པ་ལྟ་བུ་ཁ་དོག་སྔོན་པོ་ཡྃ་གིས་མཚན་པ་ལ་གཡོ་བའི་བ་དན་གྱིས་བརྒྱན་པའོ། །དེའི་སྟེང་དུ་རྃ་གྱི་ཡི་གེ་ཡོངས་སུ་གྱུར་པ་ལས་མེའི་དཀྱིལ་འཁོར་གྲུ་གསུམ་པ་ཁ་དོག་དམར་པོ་རྃ་གྱིས་མཚན་པའོ ༑ ༑ དེའི་སྟེང་དུ་ཡི་གེ་ཨཱཿཡོངས་སུ་གྱུར་པ་ལས་ཐོད་པ་དཀར་པོ་ཆ་གསུམ་པ་དཔྲལ་བ་རང་ལ་བསྟན་ཅིང་ཨཱས་མཚན་པའོ། །དེའི་སྟེང་དུ། གོ ཀུ། ད། ཧ ༑ ན། ཞེས་བྱ་བ་ལྔ་གྱུར་པ་ལས་ཤ་ལྔ་སྟེ། ན་ལས་མིའི་ཤའོ། །ཧ་ལས་གླང་པོ་ཆེའི་ཤའོ། །ད་ལས་རྟའི་ཤའོ། །ཀུ་ལས་ཁྱིའི་ཤའོ། །གོ་ལས་བ་ལང་གི་ཤའོ།། དེ་དག་གི་སྟེང་དུ། བི། མུ། ཤུ། མ། ར། ཞེས་བྱ་བའི་ཡི་གེ་ལས་བྱུང་བ། བདུད་རྩི་ལྔ་སྟེ། བི་ལས་དྲི་ཆེན་པོའོ། །མ་ལས་ཤ་ཆེན་པོའོ།

།ཤུ་ལས་བྱང་ཆུབ་ཀྱི་ སེམས་སོ། །ར་ལས་ཁྲག་ཆེན་པོའོ། །མུ་ལས་དྲི་ཆུའོ། །འདི་ཐམས་ཅད་ཀྱང་གཡོན་ནས་བསྐོར་བའི་རིམ་པས་བསྒོམ་པར་བྱའོ། །ཤར་ཕྱོགས་ཀྱི་ཤ་དང་བདུད་རྩིའི་སྟེང་དུ་ཡི་གེ་བྷྲཱུཾ་བསམས་ཏེ། དེ་ནི་མེ་ལོང་ལྟ་བུའི་ཡེ་ཤེས་སུ་མོས་པར་བྱའོ། །བྱང་ཕྱོགས་སུ་ཡི་གེ་ཁཾ་ནི་བྱ་བ་གྲུབ་པའི་ཡེ་ཤེས་སོ། །ནུབ་ཕྱོགས་སུ་ཡི་གེ་ཛྲཱིཾ་ནི་སོ་སོར་ཀུན་ཏུ་རྟོག་པའི་ཡེ་ཤེས་སོ། །ལྷོ་ཕྱོགས་སུ་ཡི་གེ་ཨཱྃ་ནི་མཉམ་པ་ཉིད་ཀྱི་ཡེ་ཤེས་སོ། །དབུས་སུ་ཡི་གེ་ཧཱུྃ་ནི་ཆོས་ཀྱི་དབྱིངས་ཀྱི་ཡེ་ཤེས་སུ་མོས་པར་བྱའོ། །དེ་དག་གི་སྟེང་གི་ནམ་མཁའ་ལ་ཨོཾ་དཀར་པོ་མགོ་ཐུར་ལ་བལྟས་པའོ། །དེའི་སྟེང་དུ་ཡི་གེ་ཨ་ལས་བྱུང་བའི་ཟླ་བའི་དཀྱིལ་འཁོར་ཨས་བརྒྱན་པའོ། །དེའི་སྟེང་དུ་ཧཱུྃ་ལས་བྱུང་བའི་སྣ་ཚོགས་རྡོ་རྗེའི་ལྟེ་བ་ལ་ཧཱུྃ་གིས་མཚན་པའོ། །ཧཱུྃ་ལས་འོད་ཟེར་འཕྲོས་དེས་རླུང་གཡོས་པས་མེ་འབར་ཏེ། ཐོད་པ་བསྲོས་པ་ལས་ཤ་ལྔ་དང་བདུད་རྩི་ལྔ་དང༌། ཡི་གེ་ལྔ་འོད་དུ་ཞུ་སྟེ་བསྐོལ་བར་གྱུར་པར་བསམ་པར་བྱའོ། །དེའི་རླངས་ཀྱི་འོད་ཟེར་སྟེང་དུ་འཕྲོས་པས། ཨོཾ་དང་ཨཱཿདང་ཧཱུྃ་ཡང་དག་པར་བསྐུལ་ཏེ། དེ་དག་ལས་ཀྱང་བདུད་རྩིའི་རྒྱུན་བབས་པར་བསམ་པར་བྱའོ། །དེ་ནས་ཧཱུྃ་གི་འོད་ཟེར་གྱི་ཚོགས་ནམ་མཁའི་ཁམས་ ( ¡¶ ལུ ¡· + ཐམས་ཅད་ ) ཀུན་ཏུ་སྤྲོས་པས་དེ་རྣམས་ཀྱིས་ཕྱོགས་བཅུའི་དེ་བཞིན་གཤེགས་པ་ཐམས་ཅད་ཀྱི་ཐུགས་ཀ་ནས། ¡Ã ཡེ་ཤེས་ཀྱི་བདུད་རྩི་ཐོད་པ་བདུད་རྩིས་བཀང་བའི་རྣམ་པར་བསམས་ཏེ། སྣོད་ལ་སྣོད་དང་བདུད་རྩི་ལ་བདུད་རྩི་ཐིམ་པས། ( ¡¶ ལུ ¡· - ཡེ་ཤེས་་་་་་་ཐིམ་པས། ) ཡེ་ཤེས་ཀྱི་བདུད་རྩི་དང་གཉིས་སུ་མེད་པར་བསམས་ལ། རྡོ་རྗེ་དང་ཟླ་བ་དང་ཨོཾ་ཡང་ལྷུང་ནས་ཞུ་ཞིང་གཉིས་སུ་མེད་པར་གྱུར་པས། ཁ་དོག་དང༌། དྲི་དང༌། རོ་དང༌། རེག་པ་དང༌། ནུས་པ་ཕུན་སུམ་ཚོགས་པར་བསྒོམ་ཞིང༌། ཨོཾ་ཨཱཿཧཱུྃ་ཧ་ཧོ་ཧྲཱིཿ ཞེས་ལན་གསུམ་བཟླ་བར་བྱའོ།

། རྫས་སྦྱང་བའི་ཏིང་ངེ་འཛིན་ནོ། །དེ་ནས་རང་གི་སྙིང་གའི་ས་བོན་གྱི་འོད་ཀྱིས་དུར་ཁྲོད་བརྒྱད་ལ་ཕོག་ནས། དེ་རྣམས་ཀྱང་དཀྱིལ་འཁོར་གྱི་འཁོར་ལོའི་རྣམ་པར་ཡོངས་སུ་གྱུར་པར་བསམ་པར་བྱའོ། །དེ་ནས་ལག་པས་མཁའ་འགྲོ་མ་ཐམས་ཅད་འགུགས་པའི་དམ་ཚིག་གི་ཕྱག་རྒྱ་དཔྲལ་བའི་དབྱིངས་སུ་བསྐོར་ཞིང་ ༑ རྐང་པ་གཡོན་པས་གཡས་པ་མནན་ལ། མིག་གྱེན་དུ་ལྟ་བས་ངག་ཏུ་ཕཻཾ་ཞེས་བརྗོད་ཅིང༌། སྙིང་གའི་ས་བོན་གྱི་འོད་ཀྱིས། ཡེ་ཤེས་ཀྱི་དཀྱིལ་འཁོར་དག་སྤྱན་དྲངས་ཏེ། ཛཿཧཱུྃ་བྃ་ཧོཿཞེས་བརྗོད་པས་དམ་ཚིག་གི་དཀྱིལ་འཁོར་ལ་གཞུག་པ་དང༌། བཅིང་བ་དང་དབང་དུ་བྱས་ལ། ( ¡¶ ལུ ¡· + རྣམ་ལྔ་ ) འདོད་པའི་བསྐོར་བ་བྱ་ཞིང་ ༑ ཨོཾ་བཛྲ་ཡོ་ག་ཤུདྡྷཿསརྦ་དྷརྨཱ་ཡོ་ག་ཤུདྡྷོ྅ཧཾ། ཞེས་བཟླ་བར་བྱའོ། །དེ་ནས་ཐམས་ཅད་ཀྱང་ཧཱུྃ་ལས་བྱུང་བའི་རྡོ་རྗེ་དཀར་པོ་ཧཱུྃ་གིས་མཚན་པའི་ལྕེ་ཅན་རྣམས་ལ། བྱིན་གྱིས་བརླབས་པའི་གཏོར་མ་ལས་ཐོད་པ་བདུད་རྩིས་གང་བ་དཔག་ཏུ་མེད་པ་ཆད་ཅིང༌། ཕྱོགས་གཡོན་སྐོར་དང་མཚམས་གཡས་སྐོར་གྱིས་སོ་སོར་ཕྱག་ཏུ་ཕུལ་བས་མཉེས་པར་གསོལ་བར་བསམ་ཞིང༌། རྡོ་རྗེ་ཐལ་མོ་ཁ་གྱེན་དུ་ཕྱེ་ལ། ཨོཾ་བཛྲ་ཨཱ་རལླི་ཧོ་ ¡Ã ཛཿཧཱུྃ་བྃ་ཧོཿ ( ¡¶ ཞ ¡·¡¶ ལུ ¡· - ཛཿཧཱུྃ་བྃ་ཧོཿ ) བཛྲ་ཌཱ་ཀི་ནྱཿས་མ་ཡ་སྟྭཾ་དྲྀ་ཤྱ་ཧོཿཨོཾ་ཨཱཿཧཱུྃ། ཞེས་ལན་ལྔ་བཟླས་པས་དབུལ་བར་བྱའོ། ། དེ་ནས་ཨོཾ་ན་མོ་བྷ་ག་ཝ་ཏི་ཝཱི་རེ་ཤཱ་ཡ་ཧཱུྃ་ཧཱུྃ་ཕཊ། ཅེས་བྱ་བ་ལ་སོགས་པས་ཅི་ནུས་སུ་བསྟོད་ལ། མངོན་པར་འདོད་པའི་དངོས་གྲུབ་བླང་བར་བྱའོ། །དེ་ནས་ལུས་ཀྱི་ཕྱག་རྒྱ་སྔ་མ་ལྟ་བུ་དང་ལྡན་པས། ཨོཾ་བཛྲ་ཨཱ་རལླི་ཧོཿཛཿཧཱུྃ་བྃ་ཧོཿབཛྲ་ཌཱ་ཀི་ནྱཿས་མ་ཡ་སྟྭཾ་དྲྀ་ཤྱ་ཧོཿཞེས་བརྗོད་ཅིང༌། སྙིང་གའི་ས་བོན་གྱི་འོད་ཀྱིས་འཛམ་བུའི་གླིང་ན་གདོད་ནས་གྲུབ་པའི་དུར་ཁྲོད་བརྒྱད་ ¡Ã གནས་པ་སྤྱན་དྲངས་ལ། བདག་གིས་བསྐྱེད་པའི་དུར་ཁྲོད་བརྒྱད་ ( ¡¶ ཞ ¡·¡¶ ལུ ¡· - གནས་པ་་་་་་་ཁྲོད་བརྒྱད་

) ལ་གཉིས་སུ་མེད་པར་བསྟིམ་པར་བྱའོ། །དེ་ནས་སྔ་མའི་ཏིང་ངེ་འཛིན་ལྟ་བུ་དང་ལྡན་པས་དབུལ་བར་བྱ་ཞིང༌། རྡོ་རྗེ་ཐལ་མོ་ཁ་གྱེན་དུ་ཕྱེ་ལ། ཨོཾ་ཁ་ཁ། ཁཱ་ཧི་ཁཱ་ཧི། སརྦ་ཡཀྵ། རཱཀྵ་ས་བྷུ་ཏ་པྲེ་ཏ། པི་ཤཱ་ཙ། ཨུནྨཱ་ད། ཨ་པསྨཱ་ར། ( ¡¶ ལུ ¡· + ཌ་ཀ་ ) ཌཱ་ཀི་ནྱཱ་ད་ཡཿཨི་མཾ། བ་ལིཾ་གྲིཧྣནྟུ། ས་མ་ཡ་རཀྵནྟུ། མ་མ་སརྦ་སིདྡྷི་མྤྲ་ཡཙྪནྟུ་ཡ་ཐཻ་བཾ། ཡ་ཐེཥྟཾ། བྷུཉྫ་ཐ། པི་ཝ་ཐ། ཛི་གྷ་ཐ་མཱ་ཏི་ཀྲ་མ་ཐ། མ་མ་སརྦ་ཀཱརྟྟ་ཡ། སཏྶུ་ཁཾ་བི་ཤུདྡྷ་ས་ཧཱ་ཡི་ཀ་བྷ་ཝནྟུ་ཧཱུྃ་ཧཱུྃ་ཕཊ་སྭཱ་ཧཱ། ཞེས་ལན་གསུམ་བརྗོད་པས་དུར་ཁྲོད་ཀྱི་བདག་པོ་རྣམས་མཉེས་པར་བསམ་པར་བྱའོ། །དེ་ནས་དྲིལ་བུ་དཀྲོལ་ཞིང་རྡོ་རྗེ་གསོར་བས་དུར་ཁྲོད་ཀྱི་བདག་པོ་རྣམས་ལ་ཕྲིན་ལས་བཅོལ་བར་བྱ་སྟེ། ལྷ་ཡི་ཚོགས་རྣམས་མ་ལུས་དང༌། །ཀླུ་ཡི་ཚོགས་རྣམས་མ་ལུས་དང༌། །གནོད་སྦྱིན་ཚོགས་རྣམས་མ་ལུས་དང༌། །སྲིན་པོའི་ཚོགས་རྣམས་མ་ལུས་དང༌། །འབྱུང་པོའི་ཚོགས་རྣམས་མ་ལུས་དང༌། །ཡི་དྭགས་ཚོགས་རྣམས་མ་ལུས་དང༌། །ཤ་ཟའི་ཚོགས་རྣམས་མ་ལུས་དང༌། །སྨྱོ་བྱེད་ཚོགས་རྣམས་མ་ལུས་དང་ ༑ ༑ བརྗོད་བྱེད་ཚོགས་རྣམས་མ་ལུས་དང༌། །མཁའ་འགྲོ་ཚོགས་རྣམས་མ་ལུས་དང༌། །མ་མོའི་ཚོགས་རྣམས་མ་ལུས་དང༌། །དེ་ལ་སོགས་ཏེ་འབྱུང་པོའི་ཚོགས ༑ ༑ མ་ལུས་པ་ནི་ཐམས་ཅད་དག །འདིར་གཤེགས་བདག་ལ་དགོངས་སུ་གསོལ ༑ ༑ བསྟན་པ་སྲུང་དང་འགྲོ་བའི་དོན་མཛད་ཕྱིར། །ཐུགས་དམ་བཅས་ཤིང་ཞལ་གྱིས་བཞེས་པ་རྣམས། །དཔལ་ཆེན་བཀའ་སྡོད་ཡིད་ལྟར་མགྱོགས་པ་ཡི ༑ ༑ འཇིགས་པའི་གཟུགས་ཅན་དྲག་གཏུམ་མི་བཟད་པ། །གདུག་པ་འདུལ་མཛད་ནག་པོའི་ཕྱོགས་རྣམས་འཇོམས། །རྣལ་འབྱོར་ལས་ལ་འབྲས་བུ་སྟེར་མཛད་ཅིང༌། །མཐུ་སྟོབས་བྱིན་རླབས་བསམ་གྱིས་མི་ཁྱབ་པའི། །གནོད་སྦྱིན་ཚོགས་སོགས་བརྒྱད་ལ་ཕྱག་འཚལ་ལོ། །སྡེ་བརྒྱད་བཙུན་མོ་སྲས་དང་གཡོག་བཅས་པས། །དངོས་གྲུབ་ཀུན་གྱི་བཀའ་དྲིན་བདག་ལ་སྩོལ། །རྣལ་འབྱོར་འདི་ཞེས་བྱ་བ་འཁོར་དང་བཅས་པ་ལ།

།ནད་མེད་ཚེ་དང་དབང་ཕྱུག་དང༌། །དཔལ་དང་གྲགས་དང་སྐལ་པ་བཟང༌། །ལོངས་སྤྱོད་རྒྱ་ཆེན་ཀུན་འཐོབ་ཅིང༌། །ཞི་དང་རྒྱས་ལ་སོགས་པ་ཡི། །ལས་ཀྱི་དངོས་གྲུབ་བདག་ལ་སྩོལ། །སྲུང་མས་རྟག་ཏུ་གྲོགས་མཛོད་ཅིག །དམ་ཚིག་ཅན་གྱིས་བདག་ལ་སྲུངས། །དུས་མིན་འཆི་དང་ནད་རྣམས་དང༌། །གདོན་དང་བགེགས་རྣམས་མེད་པར་མཛོད། །རྨི་ལམ་ངན་དང་མཚན་མ་ངན། །བྱ་བྱེད་ངན་པ་མེད་པར་མཛོད། །འཇིག་རྟེན་བདེ་ཞིང་ལོ་ལེགས་དང༌། །འབྲུ་རྣམས་རྒྱས་ཤིང་ཆོས་འཕེལ་དང༌། །བདེ་ལེགས་ཐམས་ཅད་འགྲུབ་པ་དང༌། །ཡིད་ལ་འདོད་པ་ཀུན་འགྲུབ་ཤོག །ཅེས་བརྗོད་པར་བྱའོ། །དེ་ལྟར་གཏོར་མའི་བྱ་བ་འདི་ནི་མཚན་ཕྱེད་ཀྱི་དུས་ཁོ་ན་མཆོག་ཏུ་གྱུར་པ་ཡིན་ཏེ། མ་མོ་མཁའ་འགྲོའི་ཚོགས་རྣམས་ལྷག་པར་འདུ་བའི་ཕྱིར་རོ། །ཇི་སྐད་དུ་མངོན་པར་བརྗོད་པ་བླ་མ་ལས་ཀྱང༌། ཇི་ལྟར་བདེ་བས་དཀྱིལ་འཁོར་དུ། །ཆོ་ག་བཞིན་དུ་གཏོར་མ་སྦྱིན། །ལྷོ་ཕྱོགས་ཁ་བལྟས་འདུག་པ་ཡིས། །མཚན་ཕྱེད་དུས་སུ་སྦྱིན་པར་བྱ། །ཞེས་སོ། །ཤིན་ཏུ་སྤྲོ་བ་དང་ལྡན་ན་ཐུན་བཞིར་སྦྱིན་པའང་མི་འགལ་ཏེ། ལེའུ་དགུ་པ་ལས། ཆོ་ག་འདི་ཡི་རིམ་པ་ཡིས། །ཐུན་མཚམས་བཞི་རུ་སྦྱིན་པར་བྱ། །ཞེས་འབྱུང་བས་སོ།

།དེ་བས་ན་གཅིག་ལས་མི་འབྱོར་བས་མཚན་ཕྱེད་ཀྱི་དུས་ཁོ་ནའོ། །མངོན་བརྗོད་བླ་མ་ལས། མྃ་ས་བཟའ་བའི་དོན་གྱི་ཕྱིར།། དབེན་པར་བདེ་བར་གནས་པ་ནི། །མཉམ་པར་མ་བཞག་སྦྱོར་བ་ཡིས། །འདི་ལ་ཐམས་ཅད་བཟའ་བར་བྱ། །ཞེས་འབྱུང་བས་ཁ་ཟས་ལ་ལོངས་སྤྱོད་པའི་རྣལ་འབྱོར་བྱའོ། །ཐོག་མར་བདག་ཉིད་ལུས་དང༌། ངག་དང༌། ཡིད་ཡོངས་སུ་དག་པ་དང་ལྡན་པས། བདུད་རྩི་སྦྱར་བའམ་མ་སྦྱར་ཀྱང་རུང་སྟེ། བཟའ་བ་དང་བཏུང་བ་གང་ཡིན་པ་བསང་བ་དང་སྦྱང་བ་དང༌། བྱིན་གྱིས་བརླབ་པ་ཇི་ལྟ་བ་བཞིན་དུ་བྱའོ ༑ ༑ དེ་ནས་ལག་པའི་ཆོ་ག་བྱེད་པར་འདོད་པས། ལག་པ་མཆོད་པར་བྱས་ལ ༑ ༑ དེའི་རྗེས་ལ་རླུང་མ་རྩེ་སྤྲད་པ་ལས། ལྟེ་བའི་དཀྱིལ་འཁོར་ནས་མེ་སྤར་ཏེ། ལུས་ཀྱི་ནང་ཐམས་ཅད་གང་བར་བསམ་པར་བྱས་ལ། དེའི་དབུས་སུ་ཡི་གེ་ཧཱུྃ་ཡོངས་སུ་གྱུར ་པ་ ལས། དཀྱིལ་འཁོར་གྱི་འཁོར་ལོ་ཡོངས་སུ་རྫོགས་པར་བལྟའོ།། དེ་ལ་སྤྲོས་པའི་བྱེ་བྲག་གིས་ཡེ་ཤེས་པ་གཞུག་པ་ལ་སོགས་པ་ཇི་ལྟར་རིགས་པར་བྱའོ། །དེ་ནས་ལག་པ་གཉིས་གཟར་བུར་བསམས་ཏེ། གཡོན་གྱི་ཀུན་ཏུ་སྤྱོད་པས་སྤྱད་ཅིང༌། ཨོཾ་བཛྲ་ཨ་མྲྀ་ཏ་ཨུ་ད་ཀ་ཧཱུྃ་ཐ་ཧྲིཾ་ཨཿཁཾ་ཧཱུྃ། ཞེས་བྱ་བའམ། ཨོཾ་ཨཱཿཧཱུྃ། ཞེས་བྱ་བ་བརྗོད་དེ་བདག་གི་དཀྱིལ་འཁོར་གྱི་འཁོར་ལོ་མཆོད་པའི་བསམ་པ་དང་ལྡན་པས་བཟའ་བ་དང༌། །བཏུང་བ་ལ་སོགས་པ་ལོངས་སྤྱད་པར་བྱའོ ༑ ༑ དེ་ནས་ཚིམ་པར་གྱུར་པ་དང༌། ལྷག་མ་ལ་ཨོཾ་ཨུ་ཙིཥྟ་བ་ལིཾ་ཏ་བྷཀྵ་སཱི་སྭཱ་ཧཱ ༑ ཞེས་བྱ་བ་འདིས་བསྔགས་ཏེ། ལྷག་མ་ལ་དགའ་བའི་འབྱུང་པོ་རྣམས་ལ་སྦྱིན་ནོ། །དེ་ནས་ཕུང་པོ་དང་ཁམས་དང་སྐྱེ་མཆེད་དུ་འཛིན་པའི་མཚན་མ་དང་རྣམ་པར་རྟོག་པ་མཐའ་དག་གཞིག་པའི་ཕྱིར། བདག་དང་མཆོད་རྫས་དང་ཡུལ་ཐམས་ཅད་མི་དམིགས་པ་ལ་བློ་བཞག་པར་བྱའོ། །ཆོ་ག་འདི་མངོན་བརྗོད་བླ་མ་ལས་གསུངས་པ། ཞལ་བཞིས་བྱིན་གྱིས་བརླབས་ནས་སུ། །སུམྦྷའི་སྔགས་ཀྱིས་ མཆོད་པར་བྱ། །ཡང་ན་ཞལ་བཞི་ཀུན་རྡོ་རྗེ། །དེ་ཡི་ལྟེ་བར་ཧེ་རུ་ཀ

།བདག་ ཉིད་བསྒོམ་པ་བྱས་ནས་སུ། །འཁོར་དང་བཅས་པ་དེ་བཞིན་བསྒོམ། །ཇི་ལྟའི་ རིམ་གྱིས་དུད་འགྲོ་སོགས། །བཟའ་བ་ཡིས་ནི་བསྒྲུབ་པར་བྱ། །ཞེས་གསུངས་ སོ ༑ ༑ འདིའི་ཕན་ཡོན་ནི། །རྒྱུད་རྣམས་ནས་དཔག་ཏུ་མེད་པ་གསུང་མོད་ཀྱི། ཡི་གེ་མངས་པས་མ་སྤྲོས་སོ། ཁ་ཟས་ཀྱི་རྣལ་འབྱོར་བསྟན་པའོ། །རྡོ་རྗེ་ཆུ་ནི་སྦྱིན་པ་དང༌། མཆོད་རྟེན་གྱི་བྱ་བ་ལ་སོགས་པ་ཐུན་མཚམས་ཀྱི་བྱ་བ་གཞན་དུ་གོ་བར་བྱའོ། །དེ་ལྟར་ལས་དང་པོ་པའི་རྣལ་འབྱོར་པས་སྤང་བར་བྱ་བའི་དམ་ཚིག་རྣམས་སྤངས་ཏེ། མཉམ ་པར་ བཞག་པའི་རྣལ་འབྱོར་དང༌། མཉམ་པ་ལས་ལངས་པའི་རྣལ་འབྱོར་གྱིས་ཉིན་མཚན་ལ་བར་མེད་པར་རྣལ་འབྱོར་དུ་བྱའོ། །དུས་རྒྱུན་དུའམ་ཁྱད་པར་ཅན་ལ་ཚོགས་ཀྱི་མཆོད་པ་དང༌། སྦྱིན་སྲེག་དང༌། སློབ་མ་སྡུད་པ་ལ་སོགས་པའི་སྤྱོད་པ་དང༌། བསྐྱེད་པའི་རིམ་པ་གཙོར་གྱུར་པས་ནི་སྤྲོས་བཅས་ཀྱི་སྤྱོད་པ་ཇི་ལྟར་ནུས་པས་སྤྱད་པར་བྱའོ། །དེ་ནས་རྫོགས་པའི་རིམ་པ་ལ་གཙོ་བོར་གྱུར་ནས། སྤྲོས་མེད་དང་ཤིན་ཏུ་སྤྲོས་མེད་ཀྱི་སྤྱོད་པ་བྱའོ། །དེའི་རྗེས་ལ་རྣལ་འབྱོར་པ་མཐུ་དང་ལྡན་པ་དེས་ནི། གཞན་དོན་ཕྱོགས་ལས་རྣམ་པར་རྒྱལ་བའི་སྤྱོད་པ་ལ་སྤྱད་པར་བྱའོ། །དེ་ལྟར་རིམ་གྱིས་ས་བཅུ་ཡོངས་སུ་རྫོགས་ཏེ། རང་དང་གཞན་གྱི་དོན་མཐའ་དག་ཡོངས་སུ་རྫོགས་པ་སྐུ་གསུམ་ལྷུན་གྱིས་གྲུབ་པའི་གོ་འཕང་མྱུར་དུ་ཐོབ་པར་འགྱུར་རོ། །སྟོང་ཉིད་སྙིང་རྗེ་མི་ཕྱེད་པ། །བྱང་ཆུབ་སེམས་ལྡན་རྣལ་འབྱོར་ལ། །དོན་དུ་མི་འགྱུར་ཅུང་ཟད་མེད།། དེ་བས་འདི་ཉིད་རྟག་བསྟེན་རིགས། །རྡོ་རྗེ་འཆང་ཆེན་བདེ་མཆོག་སྒྱུ་མའི་སྐུ། ། མཉེས་བྱའི་རིམ་པ་རྒྱུད་རྒྱལ་དུ་མ་ལས། །སྣ་ཚོགས་གསུངས་པ་གྲུབ་པའི་བླ་མ་རྣམས ༑ ༑ བརྒྱུད་རིམ་ལས་འོངས་དེ་འདིར་ཕྱོགས་གཅིག་བྲིས། །བདག་ལྟ་ལེ་ལོའི་དབང་གྱུར་ཀྱང༌། །བླ་མའི་མན་ངག་བདུད་རྩིའི་བཅུད། །ལུང་གིས་རབ་ཏུ་སྨིན་བྱས་པ། །འདི་ལ་བསམ་ལྡན་དཔྱད་པའི་རིགས།

།བདེ་མཆོག་མཆོད་ཕྲེང་དྲི་མ་མེད། །མཛེས་ཤིང་རབ་རྒྱས་སྒེག་པའི་རྒྱན། །བསྡེབས་ལས་བསོད་ནམས་གང་བསགས ་པ ། །འགྲོ་ཀུན་རྡོ་རྗེ་འཆང ་ཐོབ་ ཤོག །དཔལ་འཁོར་ལོ་བདེ་མཆོག་ལ་མཆོད་པའི་ཆོ་ག དཔལ་ནཱ་རོ་པའི་མན་ངག དཔལ་ཕམ་ཐིང་པ་ལས་བྱུང་བ་བླ་མའི་གསུང་བཞིན་དུ་རྣལ་འབྱོར་པ་བསོད་ནམས་རྩེ་མོས་བྲིས་པ་འདི་ཡོངས་སུ་རྫོགས་སོ། །བསྟན་པ་དང་སེམས་ཅན་ལ་ཕན་ཐོགས་པར་གྱུར་ཅིག། །། ༄༅། །གཙུག་ཏོར་རྣལ་རྒྱལ་གྱི་རྟོག་པའི་ཊཱི་ཀ་བཞུགས། ༄༅། །ཨོཾ་སྭསྟི་སིདྡྷཾ། ན་མོ་ལོ་ཀེ་ཤྭ་རཱ་ཡ། བརྩེ་བས་ལྷག་བསམ་བརྟན་མཛད་ནས། །དེ་ཁོ་ན་ཉིད་མངོན་མཛད་སྐུ། །ཚེ་དཔག་མེད་མགོན་དཔལ་ལྡན་ཆེ ༑ ༑ སྡུག་བསྔལ་སྐྱོབ་མཛད་བདག་སྐྱོངས་ཤིག །གང་ཞིག་བསྟེན་ན་སྲིད་པ་མཐར་བྱེད་ལམ། །གང་སྟོན་བླ་མ་དེ་ལ་ཕྱག་འཚལ་ལོ ( ¡¶ ཞ ¡·¡¶ ལུ ¡· ཏེ ) ། །ཆོ་ག་མཆོག་ལ་མོས་བློས་བླ་མ་ཡི། །གསུང་བཞིན་ཉམས་སུ་བླང་བའི་རིམ་པ་བྲི།། །།གཟུངས་རྟོག་པ་དང་བཅས་པའི་རྒྱུད་སྡེ་བཞི་ ( ¡¶ ཞ ¡· + ལྔ་ ) ལས་གང་ཡིན། འདིའི་མིང་ཅི་ཞིག་ཡིན། འདི་གསུངས་པའི་སྟོན་པ་གང་ཡིན། ¡Ã གནས་སྐབས་སུ་ ( ¡¶ ཞ ¡· - གནས་སྐབས་སུ་ ) གང་གི་དོན་དུ་གསུངས། ¡Ã སྤྱྀར་རྒྱུད་ ( ¡¶ ཞ ¡· - སྤྱྀར་རྒྱུད་ ) འདིའི་དགོངས་ ( ¡¶ ཞ ¡· དགོས་ ) པ་ཅི་ཞིག་ཡིན། གསུངས་བའི་མདོ་འདི་བཤད་ཚུལ་ཇི་ལྟ་བུའི་ཚུལ་གྱིས་རྟོགས་པར་བྱ། འདིའི་རྟོག་པའི་ཆོ་ག་ཇི་ལྟར་བུས་ཉམས་སུ་བླང་བར་བྱ་སྙམ་པ་ལ། འདི་ནི་རྒྱུད་སྡེ་ལྔའི་དབང་དུ་བྱས་ན་ ( ¡¶ ཞ ¡· + བྱའི་རྒྱུད་ལ་གཉིས་སུ་ཡོད་པའི་ ) རྟོག་པའི་རྒྱུད་ཡིན་ལ། ( ¡¶ ཞ ¡· + རྒྱུད་སྡེ་ ) བཞིའི་ཚུལ་ལྟར་ན་བྱ་བའི་རྒྱུད་ཡིན་ནོ། །འདིའི་མིང་ནི་དེ་བཞིན་གཤེགས་པ་ཐམས་ཅད་ཀྱི་འོད་ཟེར་གྱིས་སྤྱི་བོ་ནས་དབང་བསྐུར་བ་ཡིན་ལ། འདི་གསུངས་པའི་དུས་སུ་ཡང་རྣམ་པར་འཕྲུལ་པ་དེ་ལྟར་མཛད་པས་གཙུག་ཏོར་རྣམ་པར་རྒྱལ་བ་ཞེས་བྱའོ ༑ ༑ དེ་ལ་སྤྱྀར་མང་དུ་ཡོད་པ་ལས། འདི་ནི་ཚེ་དཔག་ཏུ་མེད་པའི་གཙུག་ཏོར་རྣམ་པར་རྒྱལ་བ་དང༌།

ངན་འགྲོ་ཐམས་ཅད་སྦྱོང་བའི་རྣམ་པར་རྒྱལ་བ་ཞེས་བྱ་བ་ཡིན་ཏེ། འདི་ལ་ཡང་ཨོཾ་གཅིག་མ་དང༌། ཨོཾ་གསུམ་མ་དང༌། དགུ་པ་དང༌། ལྔ་ ( ¡¶ ཞ ¡· གསུམ་ ) པ་ཡོད་པ་ལས། ཨོཾ་གསུམ་པ་འདི་དག་པ་ཡིན་ཏེ། སློབ་དཔོན་ཛི་ཏཱ་རིས་ཀྱང་ཨོཾ་གསུམ་དང་ལྡན་པའི་གཟུངས་ཞེས་སྒྲུབ་ཐབས་སུ་གསུངས་ལ། ཡང་གཏམ་རྒྱུད་ལས། ཡུལ་ལྷོ་ཕྱོགས་སུ་པཎྜི་ཏ་བྷ་བྱ་ཀཱིརྟིས་རྒྱལ་པོའི་ཚེ་བསྲིང་བའི་ ¡Ã དོན་དུ། དགེ་སློང་དང་བྲམ་ཟེ་ལ་སོགས་པ་མང་པོ་བསོགས་ཏེ། རྨི་ལམ་བརྟག་པའི་ཆོ་ག་བྱས་ཏེ། ( ¡¶ ཞ ¡·¡¶ ལུ ¡· ཕྱིར་རྨི་ལམ་ ) བརྟགས་པས་ཨོཾ་གསུམ་པ་དག་པ་ཡིན་ནོ་ཞེས་རྨི་ལམ་དུ་ཐོས་པའོ། །འདིའི་སྟོན་པ་ནི་སྤྱྀར་དེ་བཞིན་གཤེགས་པ་དཔག་ཏུ་མེད་པས་གསུངས་ཤིང་བྱིན་གྱིས་བརླབས་པར་གསལ་ལ། ཁྱད་པར་དུ་སྔོན་བྱུང་གི་སྟོན་པ་དེ་བཞིན་གཤེག་པ་ཚེ་དཔག་མེད་ཡིན་ལ། བསྟན་པ་འདིའི་སྟོན་པ་ནི་དེ་བཞིན་གཤེགས་པ་ཤཱཀྱ་ཐུབ་པ་ཡིན་ཏེ། དེ་ཡང་རྣམ་པར་རྒྱལ་བའི་ཏིང་ངེ་འཛིན་ལ་ཞུགས་པས་ཚེ་དཔག་ཏུ་མེད་པ་ཞེས་བྱའོ། ། ¡Ã གནས་སྐབས་སུ་ ( ¡¶ ཞ ¡·¡¶ ལུ ¡· - གནས་སྐབས་སུ་ ) གདུལ་བྱ་གང་གི་དོན་དུ་གསུང་ཞེ་ན། སྔོན་བྱུང་ ¡Ã སྤྱན་རས་གཟིགས་ཀྱིས་སེམས་ཅན་སྤྱི་དང༌། བརྒྱ་བྱིན་གྱིས་ ( ¡¶ ཞ ¡·¡¶ ལུ ¡· - སྤྱན་རས་་་་་་་བྱིན་གྱིས་ ) བློ་གྲོས་བརྟན་པ་ལ་སོགས་པའི་དོན་དུ་གསུངས་པ་ཡིན་ལ། ( ¡¶ ལུ ¡· + དེའང་བཅོམ་ལྡན་འདས་བདེ་བ་ཅན་གྱི་ཆོས་ཡང་དག་པར་བསྡུས་པའི་ཕུག་ན་བཞུགས་པའི་དུས་སུ་སུམ་ཅུ་རྩ་གསུམ་པའི་ལྷའི་ནང་ན་ལྷའི་བུ་བློ་གྲོས་བརྟན་པ་ཞེས་བྱ་བ་ཞིག་ཡོད་པས་དེས་མཚན་སྒྲ་ཐོས་པ་ཁྱོད་ཞག་བདུན་ན་ཤི་བའི་དུས་བྱས་ནས་འཛམ་བུ་གླིང་དུ་སྐྱེའོ། །དེ་ཡང་མ་དག་པའི་འགྲོ་བ་བདུན་མྱོང་ནས་དམྱལ་བར་སྐྱེའོ། །དེ་ནས་རྒྱ་ཞིག་ལ་མིར་སྐྱེས་ན་ཡང་ལོང་བ་ལ་སོགས་པ་དུ་ཁ ཿ ཅན་དུ་འགྱུར་རོ། ། ཞེས་ཐོས་པས་སྐྲག་སྟཻ་བརྒྱ་བྱིན་ལ་ཞུས། དེས་མཉམ་པར་བཞག་ནས་ལྟས་པས་དེས་མྱོང་བར་མཐོང་ནས་དེའི་མཐར་སངས་རྒྱས་ལ་ཞུར་ཕྱིན་ཏེ་སངས་རྒྱས་ཀྱིས་དེའི་ཐབས་འདི་ལྟ་བུ་ཡོད་དོ་ཞེས་གསུངས་སོ།

།དེ་བཤད་པ་བརྒྱ་བྱིན་གྱིས་ཞུས་པ། དེའི་ཚེ་སྤྱན་རས་གཟིགས་ལ་བཤད་ན་འགྲོ་བ་མཐའ་དག་ལ་སྨིན་པར་འགྱུར་པར་དགོངས་ནས་སྤྱན་རས་གཟིགས་ལ་བཀའ་བསྩལ་བ་ཡིན་ནོ་ཞེས་རྟོགས་པར་བྱ་སྟེ། དེ་ལྟ་མ་ཡིན་ན་འཆད་པར་འགྱུར་བར་ལྷའི་དབང་པོ་ཞེས་སྔར་ཞུས་པ་མེད་པར་དེ་འགྲེལ་པར་ག་ལ་འགྱུར། དེ་དག་རྒྱས་པར་མདོ་ཉིད་དུ་བརྟག་གོ །དེ་ལྟར་སྤྱན་རས་གཟིགས་ལ་གཟུངས་དང་དེའི་ཕན་ཡོན་བརྒྱ་བྱིན་ཆོ་ག་རྒྱལ་པོ་ངང་ལ་གསུངས་ཏེ། དེ་དག་གིས་ཤིན་ཏུ་བརྟན་པའི་དོན་བྱས་པ་ལ་སོགས་པ་མདོ་ཉིད་དུ་གསལ་ཏེ། དེ་ལྟར་ན་སྔོན་འབྱུང་བ་གཙོ་བོའི་དོན་ཤིན་ཏུ་བརྟན་པ་ཡིན་ལ་ ) རྗེས་སུ་འཇུག་པ་ཚེ་ཐུང་བ་ལ་སོགས་པ་འགྲོ་བ་མཐའ་དག་གི་དོན་ཡིན་ཏེ་མདོ་ཉིད་དུ་གསལ་ལོ། །སྤྱྀར་མདོ་འདིས་དགོས་པ་ཅི་ཞིག་སྟོན་ཞེ་ན། གནས་སྐབས་ཀྱི་དགོས་པ་ནི་ཚེ་རིང་བ་ལ་སོགས་པ་ཡིན་ལ། མཐར་ཐུག་གི་དགོས་པ་ནི་སངས་རྒྱས་ ¡Ã ཉིད་ ( ¡¶ ལུ ¡· ཀྱི་གོ་འཕང་ ) ཡིན་ཏེ། འདི་དག་ནི་རྟོག་པ་ཉིད་ན་གསལ་ལོ། །མདོ་བཤད་ཚུལ་ཇི་ལྟ་བུ་ཞིག་གིས་རྟོགས་པར་བྱ་ཞེ་ན། བསྡུས་པའི་དོན་དང༌། ཚིག་གི་དོན་གཉིས་ཀྱིས་ཏེ ༑ དང་པོ་ནི་རྟོག་པའི་གོ་བ་ནི་འདིར་གསུམ་སྟེ། གླེང་གཞི་དང༌། མདོ་དངོས་དང་ ༑ དེ་ལ་རྗེས་སུ་ཡི་རང་བའོ། ། ( ¡¶ ཞ ¡·¡¶ ལུ ¡· + རྟོག་པ་གཉིས་པ་ལ་གསུམ་སྟེ། ལོ་རྒྱུས། གཟུངས ༑ དེའི་ཆོ་གའོ། ། ¡¶ ལུ ¡· + རྒྱས་པ་ནི་གཞན་དུ་བཙལ་ལོ། ། ) ཚིག་གི་དོན་ནི་འདི་སྒྲ་ཇི་བཞིན་པ་ཡིན་པས། མདོ་ཉིད་དུ་རྟོགས་པར་ནུས་པས་ཁོ་བོས་མ་བྲིས་སོ། ། མདོ་འདི་གཉིས་ཀའི་རྟོག་པའི་ཆོ་ག་ཇི་ལྟར་ཉམས་སུ་བླང་བའི་ཚུལ་ནི་རྟོགས་སླ་བའི་ཕྱིར་རྟོག་པ་ལས་ལོགས་སུ་ཕྱོགས་གཅིག་ཏུ་བསྡེབས་ཏེ་བརྗོད་ན། དོན་གཉིས་ཏེ། སྤྱྀར་ཉམས་སུ་བླང་བ་རྒྱུན་གྱི་རྣལ་འབྱོར་དང༌། བྱེ་བྲག་ཏུ་ཉམས་སུ་བླང་བ་གནས་སྐབས་ཀྱི་རྣལ་འབྱོར་རོ། །དང་པོ་ནི་སྤྱན་རས་གཟིགས་ཀྱིས་ཞུས་པ་ལས་ཀྱང༌། ¡Ã སུ་ཞིག་ཉིན་རེ་བཞིན་དུ་ལན་ཉི་ཤུ་རྩ་གཅིག་རེ་བརྗོད་པ་ཞེས་བྱ་བ་དང༌།

རྒྱལ་པོ་ཆེན་པོ་བཞིས་ཞུས་པ་ལས་ཀྱང་ ( ¡¶ ལུ ¡· - སུ་ཞིག་ ་་་་་་ལས་ཀྱང་ ) དེ་བཞིན་དུ་གསུངས་པ་དང༌། ( ¡¶ ཞ ¡· + ཉམས་སུ་བླང་བ་ནི། ཆོ་ག་ལུགས་གཉིས་གསུངས་པའི་དང་པོ ༑) ལྷའི་རྣམ་པ་དང་ཡི་གེ་དགོད་པ་བྲིས་སྐུའི་ཆོ་ག་ལ་བརྟེན་ཏེ་སློབ་དཔོན་ཛེ་ཏཱ་རིས་རྣལ་འབྱོར་གྱི་རྒྱུད་དང་མཐུན་པར་སྒྲུབ་པའི་ཐམས་མཛད་པ་དེའི་ཉམས་སུ་བླང་བའི་ཚུལ་ནི། འདིར་མི་འཇུག་པས་གཞན་དུ་བཙལ་བར་བྱའོ། །འདིའི་ཆོ་ག་ནི་བྱ་བའི་རྒྱུད་ཀྱི་ལུགས་ཡིན་ཏེ། དེ་ཡང་དམ་ཚིག་དང་སྡོམ་པ་ལ་གནས་པའི་རྣལ་འབྱོར་པས་ནང་པར་སྔ་བར་ལངས་ཏེ་གྲུབ་ན་ཁྲུས་བྱ། མ་གྲུབ་ན་ཁ་བཤལ་བ་ཙམ་བྱས་ཏེ་སྟན་བདེ་བ་ལ་འདུག་ལ། བདག་གིས་སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཐོབ་པར་བྱ་བ་དང༌། ཁྱད་པར་དུ་ཡང་ཚེའི་བར་དུ་གཅོད་པ་ཞི་བར་བྱ་བའི་དོན་དུ། བཅོམ་ལྡན་འདས་རྣམ་པར་རྒྱལ་བ་བསྒྲུབ་སྙམ་དུ་སེམས་བསྐྱེད་ལ། ¡Ã སྤྱི་བོ་ལ་སོགས་པ་ཡི་གེ་གང་དགོད་པའི་གནས་རྣམས་སུ་ཟླ་བའི་དཀྱིལ་འཁོར་བསམས་ལ། དེའི་སྟེང་དུ་ཡི་གེ་རྣམས་དགོད་དེ། སྤྱྀ་བོར་ཨོཾ་དཀར་པོ། མགྲིན་པར་ཨཱཿདམར་པོ། སྙིང་གར་ཧཱུྃ་ནག་པོ། དཔྲལ་བར་ཏྲཱཾ་སེར་པོ། ལྟེ་བར་ཧྲཱྀཿདམར་པོ། བརླ་གཉིས་ལ་ཨཾ་ཨཿལྗང་གུ་བསམས་ལ ༑ ( ¡¶ ཞ ¡· ) སྤྱི་བོ་ལ་སོགས་པ་ཡི་གེ་གང་དགོད་པའི་གནས་རྣམས་སུ་ཟླ་བའི་དཀྱིལ་འཁོར་རེ་རེ་ བསམས་ལ། དེའི་སྟེང་དུ་ཡི་གེ་རྣམས་དགོད་དེ། སྤྱྀ་བོར་ཨོཾ་དཀར་པོ། མགྲིན་པར་ཨཱཿདམར་པོ། སྙིང་ གར་ཧཱུྃ་ནག་པོ། དཔྲལ་བར་ཏྲཱཾ་སེར་པོ། ལྟེ་བར་ཧྲཱྀཿདམར་པོ། བརླ་གཉིས་ལ་ཨཾ་ཨཿལྗང་གུ་བསམས་ལ། ( ¡¶ ལུ ¡· དེས་སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག ཅེས་བྱམས་པ་དང༌། དུ་ཁ ཿ དུ་ཁའི་རྒྱུ་དང་བྲལ་བར་གྱུར་ཅིག་ཅེས་སྙིང་རྗེ། དེ་ལ་དགའ་བ་དང་དགྲ་གཉེན་ཐ་མལ་པ་མེད་པར་བཏང་སྙོམས་བསྒོམས་ལ། རང་གི་སྙིང་གར་པཾ་ལས་པདྨ་ཨ་ལས་ཟླ་བ་དེའི་སྟེང་དུ་བྷྲུཾདཀར་པོ།

དེ་ལས་འོད་སྟེ་རང་བཞིན་གྱི་གནས་ནས་ལྷ་དགུ་དང་སངས་རྒྱས་དང་བྱང་ཆུབ་སེམས་དཔའ་རྣམས་སྤྱན་དྲངས་ཏེ་དེ་ལ་ཐིམ་པ་ལས་མཆོད་རྟེན་དང་དེའི་བུམ་པའི་ནང་དུ་ལྷ་དགུ་དུས་གཅིག་དུ་བསྐྱེད། གཙོ་བོ་ལ་རྣམ་པར་སྣང་མཛད་ཀྱི་དབུ་ན་རང་ཆས་སུ་བསམ་པར་བྱའོ། །དེ་ནས་ལྷ་ལ་རིམ་གྱིས་དམིགས་པ་གསལ་བར་བྱ་སྟེ། རྣམ་པ་ནི་སྒྲུབས་ཐབས་དང་རྟོག་པ་ནས་གསལ་ལོ། །དེ་ནས་སྤྱི་བོ་ལ་སོགས་པ་གནས་རྣམས་སུ་ཟླ་བ་ཡི་ གེ་རྟོག་པ་ནས་འབྱུང་བ་བཞིན་བཀོད་དེ། ) ཨོཾ་ཨཱཿཧཱུྃ་ཏྲཾ་ཧྲིཿ ཨཾཾཾ་ཨཿཆེ་གེ་མོ་ལ་རཀྵ་རཀྵ་ཞེས་ ལན་གསུམ་མམ་བདུན་བཟླས། དེ་ནས་རྣམ་རྒྱལ་དང་སངས་རྒྱས་དང་བྱང་ཆུབ་སེམས་དཔའ་ཐམས་ཅད་མདུན་དུ་དམིགས་ལ། ན་མ་ཞེས་འབྱུང་བའི་དུས་སུ་ཕྱག་འཚལ་བར་བསམས་ཏེ་བཟླས་པར་བྱའོ། །དེ་ཡང་དང་པོ་རྒྱལ་པོ་ཆེན་པོ་བཞིས་ཞུས་པ་ལས་གསུངས་པའི་ཕྱག་རྒྱ་བཅས་ལ་ལན་ཅིག་བཟླས་ཏེ། དེ་ནས་ཕྱག་རྒྱ་བཤིག་ལ་བཟླའོ། །དེ་ལྟར་སྔ་དྲོ་དང་ཕྱེད་དང་དགོང་མོ་སྟེ་གསུམ་དུ་ཉི་ཤུ་རྩ་རེ་རེ་བཟླས་སོ། །རྗེས་ལ་དགེ་བའི་རྩ་བ་བྱང་ཆུབ་ཆེན་པོར་བསྔོ་སྟེ་རྒྱས་པའོ ༑ ༑ འབྲིང་གིས་སེམས་བསྐྱེད་པ་བྱས་ལ་སྐད་ཅིག་གིས་ ¡Ã ཡི་གེ་བཀོད་དེ་དུས་གསུམ་དུ་བདུན་བདུན་བཟླས་སོ། ། ( ¡¶ ལུ ¡· ལྷ་དགུ་ཐམས་ཅད་དམ་རྩེ་མོ་ཙམ་དམིགས་ལ ༑ དེ་ལ་ཡི་གེ་བཀོད་དེ་བཟླའོ། ། ) བསྡུས་པ་སེམས་བསྐྱེད་ལ་ཐ་མལ་པ་ཉིད་ལ་ཡི་གེ་བཀོད་དེ། ¡Ã དུས་གཅིག་ལ་ཉི་ཤུ་རྩ་གཅིག་གམ་བདུན་ ( ¡¶ ལུ ¡· - དུས་གཅིག་་་་་་་གམ་བདུན་ ) བཟླ་བར་བྱའོ། །དམིགས་པའང་རབ་འབྲིང་གསུམ་སྟེ། རབ་ ¡Ã ཡི་གེ་དགོད་པ་དང་ ( ¡¶ ལུ ¡· ལྷ་ལ་དམིགས་པ། ) ། ¡Ã བདག་མེད་པ་དང༌། མདུན་དུ་ལྷ་བསྒོམ་པ་དང༌། སྔགས་ཀྱི་སྒྲ་དང་བཞི་ལ་དམིགས་ལ། ( ¡¶ ལུ ¡· - བདག་མེད་་་་་་་དམིགས་ལ། ) འབྲིང་ཡི་གེ་ལ་དམིགས་ལ། ཐ་མ་སྒྲ་ཉིད་ལ་དམིགས་པའོ། །གཟུངས་ ( ¡¶ ཞ ¡· ¡¶ ལུ ¡· + མི་ ) ཟློས་པ་མ་གྲུབ་པའི་དུས་སུ་རྩ་སྔགས་དང་སྙིང་པོ་

¡Ã དང་ཉེ་བའི་སྙིང་པོ་ ( ¡¶ ལུ ¡· - དང་ཉེ་བའི་སྙིང་པོ་ ) བཟླས་སོ། །རྒྱུན་གྱི་རྣལ་འབྱོར་རོ། །གཉིས་པ་ནི་ ( ¡¶ ཞ ¡· + བྱེ་བྲག་ཏུ་ཉམས་སུ་བླང་བ་གནས་སྐབས་ཀྱི་རྣལ་འབྱོར་ནི་གསུམ་སྟེ། ) རྟེན་མེད་ཀྱང་བྱ་བ་རྟེན་ལ་མ་ལྟོས་པའི་ཆོ་ག་དང༌། རྟེན་གྱི་སྤྱན་སྔར་བྱ་བ་རྟེན་ལ་ལྟོས་པ་དང༌། ཐུན་མོང་དུ་སྦྱིན་སྲེག་ ¡Ã གོ ( ¡¶ ཞ ¡· གི་ཆོ་གའོ། ། ) །དང་པོ་ནི་རྒྱལ་པོ་ཆེན་པོ་བཞིས་ཞུས་པ་ལས། གཤིན་པོ་ལ་ཕན་གདགས་པ་དང༌། ཉིན་གཅིག་པའི་ཆོ་ག་དང༌། ¡Ã ཤིན་ཏུ་བརྟན་པ་ལ་གསུངས་པ་ལས། ( ¡¶ ཞ ¡· འཆི་ཁ་ཕན་པ་བྱ་བ་དང༌། ནད་པ་ལ་ཕན་པ་བྱ་བ་དང༌། དཀྱིལ་འཁོར་སྤོས་ཀྱིས་བྱུག་པའི་སར་བྱ་བ་དང༌། སྤྱན་རས་གཟིགས་ཀྱིས་ཞུས་པ་ལ་གང་ལའང་སྦྱར་བ་དང༌། ) ཁྱོར་ཆུ་དང༌། སོ་ཤིང་ལ་བརྟེན་པའོ། །རྒྱལ་ཆེན་བཞིས་ཞུས་པ་ལས ༑ བརྒྱད་བརྒྱ་པའི་ཆོ་ག་རྟེན་ཡོད་ན་ལེགས། མེད་ཀྱང་རུང་ངོ༌།

། ( ¡¶ ལུ ¡· + གཉིས་པ་ ) ¡Ã ལྷག་མ་རྣམས་ནི་རྟེན་མེད་དུ་མི་རུང་ངོ༌། ། ( ¡¶ ཞ ¡· - ལྷག་མ་་་་་་་རུང་ངོ༌། ། ) དེ་ལ་དང་པོ་ཉིན་གཅིག་པའི་ཆོ་ག་ནི། མདོ་ལས། རིགས་ཀྱི་བུའམ་རིགས་ཀྱི་བུ་མོས་ཚེས་བཅོ་ལྔའི་ཟླ་བ་ལ་ཞེས་བྱ་བ་ལ་སོགས་པ་གསུངས་ཏེ། ཚེས་བཅོ་ལྔའི་ཟླ་བ་ནི་བྱེ་བྲག་ཏུ་བཟུང་བ་ཙམ་ཡིན་གྱི་དུས་ནམ་ཡང་རུང་བ་ཡིན་ནོ། །དེ་ལ་དོན་ནི་འདི་ཡིན་ཏེ། རྨི་ལམ་ངན་པའམ་དུས་མ་ཡིན་པར་འཆི་བའི་ལྟས་བྱུང་བའི་དུས་སུ་ནངས་པར་སྔ་བར་ལངས་ཏེ་ཁྲུས་བྱས་ལ་ཡོད་ན་གོས་གཙང་མ་བགོ མེད་ན་ ( ¡¶ ལུ ¡· + བཀྲུ་བའམ་ ) དྲི་ཞིམ་པོས་བདུགས་པའི་གོས་གྱོན་ལ་གསོ་སྦྱོང་རང་གིས་བླང་བར་བྱ་སྟེ། སེམས་བསྐྱེད་པ་ལ་སོགས་པ་རྒྱུན་གྱི་རྣལ་འབྱོར་བཞིན་བྱ་ སྟེ་ལན་སྟོང་བཟླས་སོ། །དེ་མ་གྲུབ་ན་བརྒྱད་བརྒྱས་ཀྱང་ཆོག་ག ོ།ཞེས་གསུངས་སོ ༑ ༑ རྣ་ལམ་དུ་བསྒྲགས་པ་ནི་གོ་སླའོ། །གཤིན་པོ་ལ་ཕན་གདགས་པ་ནི་སེམས་ཅན་སྡིག་པ་བྱེད་པ་གང་དག་ཅེས་བྱ་བ་ལ་སོགས་པ་སྟེ། དེ་ཡང་སྔར་ཤི་ཟིན་པའི་རུས་པ་ལ་བརྟེན་ཏེ་ཕན་གདགས་པ་ནི་མདོ་ཉིད་དུ་གསལ་ལོ། །འཆི་ཀ་ནས་བརྩམས་ནས་ཕན་འདོགས་ན་དེའི་དྲུང་དུ་སོང་སྟེ་ཐོག་མར་འདུ་ཤེས་བཅུ་པའི་མདོ་བསྒྲགས་ཏེ་དེའི་དོན་དྲན་པར་བྱེད་དུ་གཞུག་གོ །དེ་ནས་རྣམ་པར་རྒྱལ་བའི་གཟུངས་ལན་བདུན་ལ་སོགས་པ་བསྒྲགས་པར་བྱའོ། །དེ་ནས་ཤི་བ་དང་གཟུངས་འདི་གུར་གུམ་གྱིས་བྲིས་ཏེ་དེའི་སྤྱྀ་བོའི་གཙུག་ཏུ་བཅིང་བར་བྱའོ། །དེ་ནས་ཆུའི་ནང་ངམ་མཆོད་རྟེན་ནམ་རི་མཐོན་པོའམ་དུར་ཁྲོད་དུ་བསྐྱལ་བར་བྱའོ།། གལ་ཏེ་བསྲེག་པར་འདོད་ན་ཞི་བའི་སྦྱིན་སྲེག་བྱ་སྟེ། རྣལ་འབྱོར་པ་ལ་སོགས་པའི་རོ་ཡིན་ན་ལྷར་བསྐྱེད། དེ་ཐ་མལ་པ་ཡིན་ན་ལྷ་རྣམས་ལ་དབུལ་བར་བྱ་སྟེ། སྦྱིན་སྲེག་གི་ཆོ་ག་འདི་ནི་འོག་ན་འཆད་དོ། །དེ་ནས་འོ་མ་དང་དྲི་ཞིམ་པོའི་ཆུས་མེ་བསད་ལ་རུས་པ་བསྡུའོ། །རུས་པ་དེ་མཆོད་རྟེན་ཡོད་ན་དེའི་དྲུང་ངམ།

མེད་ན་མཎྜལ་ ¡Ã གྱི་ ( ¡¶ ཞ ¡· བྱས་ཏེ་དེ་ལ་སྟོང་ཕྲག་གི་ ) དབུས་སུ་བཞག་སྟེ། རབ་ཀྱིས་ཞག་བཞི་བཅུ་ཞེ་དགུའི་བར་དུ་དུས་གསུམ་དུ་ཡུངས་དཀར་ལ་སྔགས་ཉི་ཤུ་རྩ་གཅིག་བཟླས་ཏེ་གཏོར་བར་བྱའོ། །དེ་ནས་རུས་པ་དེ་དག་ལ་འོག ་ནས་ འབྱུང་བའི་སྭཙྪའི་ཆོ་ག་བཞིན་སྭཙྪ་བྱས་ཏེ། དེ་ལ་སྟོང་ཕྲག་གཅིག་གི་མཆོད་པ་བྱས་ཏེ་མཆོད་རྟེན་དུ་བཞུགས་སུ་གསོལ་བ་བྱས་ན་ཕན་ཡོན་མདོ་བཞིན་དུ་འབྱུང་ངོ༌། ཁྱོར་ ( ¡¶ ཞ ¡· སྐྱོར་ ) ཆུ་དང་སོ་ཤིང་ལ་བརྟེན་པ་རྟོགས་པར་སླའོ། །དེ་དག་ནི་རྟེན་མེད་ཀྱང་བྱར་རུང་བས་རྟེན་ལ་མ་ལྟོས་པའི་ཆོ་ག་བྱའི། རྟེན་ཡོད་པ་ཡིན་ན་ཤིན་ཏུ་ཡང་མཆོག་གོ ༑ ད་ནི་རྟེན་མེད་དུ་མི་རུང་བའི་རྟེན་གྱི་སྤྱན་སྔར་བྱ་བའི་ཆོ་ག་ནི། རྟེན་གྱི་ཆོ་ག་དང༌། དེ་ལ་བརྟེན་པའི་ཆོ་གའོ། །དང་པོ་ནི་ཇི་ལྟར་བྱ་བའི་ཐབས་དང༌། དེའི་རབ་ཏུ་གནས་པའོ། །དེའི་དང་པོ་ལ་ཡང་མཆོད་རྟེན་གྱི་ཆོ་ག་དང་བྲིས་སྐུའི་ཆོ་གའོ ༑ ༑ སྔ་མ་ལ་ཡང་རས་རིས་སུ་བྲིས་པ་དང༌། ¡Ã མཆོད་རྟེན་ཉིད་དུ་བྱས་པའོ། ། ( ¡¶ ཞ ¡·¡¶ ལུ ¡· འབུལ་དུ་བྱ་བའོ། ། ) དང་པོ་ལ་ ¡Ã ཡང་ ( ¡¶ ཞ ¡·¡¶ ལུ ¡· བློ་གྲོས་བརྟན་པས་ཞུས་པ་ལས་ཡང་ན་ ) གོས་གཙང་མ་ལ་སྣ་ཚོགས་རྡོ་རྗེ་ལ་གནས་པའི་ཞེས་གསུངས་པ་ལ་བརྟེན་ཏེ་བསྲུང་བ་དང༌། ཕྱིར་བཟློག་པའོ། །ཕྱིར་བཟློག་པ་ནི་མཆོད་རྟེན་པད་ཟླ་ལ་གནས་པའི་བང་རིམ་གསུམ་པ་དང༌། མགུར་ཆུ་དང༌། བུམ་པ་དང༌། བུམ་རྟེན་དང༌། འཁོར་ལོ་དང༌། ( ¡¶ ཞ ¡· + གདུགས་སུ་ ) ཆར་ཁེབས་སུ་བཅས་པ་བུམ་པ་ལ་དང་པོར་རྡོ་རྗེ་ཕྱེད་པ། དེའི་ཕྱི་རོལ་དུ་མེ་རིས་བསྐོར་བའོ། །མཆོད་རྟེན་མཐའ་དག་ལ་དང་པོར་བྷྲཱཾ་མགོ་ཕྱིར་བསྟན་པའི་བར། དེའི་ཕྱི་རོལ་དུ་རྡོ་རྗེ་དང་མེ་རིས་བར་མེད་པས་བསྐོར་བའོ། །བུམ་པའི་དབུས་སུ་སྣ་ཚོགས་རྡོ་རྗེའི་ལྟེ་བ་ལ ༑ ཨོཾ་ན་མོ་ཆེ་གེ་མོ་ལ་གནོད་པ་བྱེད་པ་ཐམས་ཅད་ཕྱིར་ཟློག་ཅིག་སྭཱ་ཧཱ། ཞེས་དྲིའོ ༑ ༑ དེའི་ཕྱི་རོལ་དུ་གཡས་སྐོར་གྱིས་གཟུངས་ཀྱི་ཕྲེང་བའོ།

། ( ¡¶ ཞ ¡· + སྣ་ཚོགས་རྡོ་རྗེའི་ཕྲེང་བའི་ཕྱི་རོལ་དུ་རྡོ་རྗེ་ཕྱེད་པའི་ཕྲེང་བའོ། ། ) བསྲུང་བ་ལ་ནི་དབུས་སུ་རྡོ་རྗེ་རྒྱ་གྲམ་ ( ¡¶ ཞ ¡· + གྱི་ལྟེ་བ་ལ་ ) མཆོད་རྟེན་ ¡Ã སོར་བཞི་པ་དང༌། སོར་བཅུ་གཉིས་ ( ¡¶ ཞ ¡· སྔར་མ་བཞིན་བྲིའོ། །མིང་སྤེལ་ནི་གཟུངས་ཀྱི་མཐར་ཆེ་གེ་མོ་ལ་གནོད་ཐམས་ཅད་རཀྵ་རཀྵ་སྭཱ་ཧཱ། ཞེས་བྲི་བར་བྱའོ ༑ ༑ དེའི་ཕྱི་རོལ་དུའང་རྡོ་རྗེ་ཕྱེད་པའི་ཕྲེང་བའོ། །འབུལ་དུ་བྱས་པ་ལ། ཆོ་ག་རྒྱས་ ) པ་ནི་རྟོག་པ་ཉིད་དུ་གསལ་ལ། ཆོ་ག་བསྡུས་པ་སྭཙྪའི་ཆོ་ག་ནི། དེ་ནས་གཞན་ཡང་ཆོ་ག་ནི་རབ་ཏུ་དགེ་བའི་གནས་སུ་ས་བླངས་ལ་ཞེས་བྱ་བ་ལ་བརྟེན་པ་ཡིན་ཏེ། གཙང་བ་མི་མ་ཡིན་པས་བདག་ཏུ་མ་བཟུང་བ་ནས་ས་བླངས་ཏེ་འཇིམ་པ་བྱས་ལ། སེམས་བསྐྱེད་པ་ནི་སེམས་ཅན་གྱི་དོན་དུ་དེ་བཞིན་གཤེགས་པའི་སྐུ་གཟུགས་བཞེངས་པར་བྱའོ་སྙམ་དུ་བསམས་ལ། འཇིམ་པའི་གོང་བུ་ལ་བཻ་རོ་ཙ་ནའི་སྔགས་ཉི་ཤུ་རྩ་གཅིག་བཟླས་ལ་བྱིན་གྱིས་བརླབ་བོ། །དེ་ནས་འབི་འབི་དང་སྣུམ་བྱུག་པ་དང་ ༑ རྒྱར་གཞུག་པ་ཐམས་ཅད་ལ་རྣམ་རྒྱལ་གྱི་གཟུངས་བཟླས་ཤིང་གདབ་བོ།། བུམ་པའི་ནང་དུ་གཟུངས་སྔགས་སམ་རྩ་བའི་སྔགས་གུར་གུམ་གྱིས་བྲིས་ལ་གཞུག་པར་བྱའོ། །བྲིས་སྐུའི་ཆོ་ག་ནི་དེ་ནས་གཞན་ཡང་ཞེས་བྱ་བ་ལ་སོགས་པ་ཡིན་ཏེ། གཞི་དང༌། ཚོན་དང༌། ལྷ་བཟོ་མཁན་དང༌། དུས་དང༌། ཆོ་ག་དེ་རྣམས་ཡིན་ནོ། །གཞི་ནི་དང་པོ་ནས་བསྒྲུབས་པའི་རས་ཏེ། གྲོང་པའི་ཆོས་ཀྱིས་མ་ཕོག་པའི་གཞོན་ནུ་མས་བྱས་པའི་སྐྲ་མ་སོང་བ་ཁྲུ་གང་བ་ཡན་ཆད་པའོ། །ཚོན་ནི་ལྷག་མ་མ་ཡིན་པའཽ། །ལྷ་བཟོ་བ་གསོ་སྦྱོང་དང་ལྡན་པའོ། །དུས་ཡར་གྱི་ངོ་ལའོ།། ཆོ་ག་ནི་ཚོན་རྩི་རྣམས་གཟུངས་ཀྱི་ཡི་གེར་གྱུར་པ་ལས་དེ་དང་དེར་གྱུར་པར་བསམ་མོ། །གཞན་ཡང་རས་འདུལ་བྱས་པའི་གཞི་ལ་བུམ་པའི་ཐད་ཀར་གཟུངས་སྔགས་ཀྱི་ཕྲེང་བ་གཡས་སྐོར་གྱིས་བྲི། དེའི་མཇུག་ཏུ་ཆེ་གེ་ལ་རཀྵ་རཀྵ་སྭཱ་ཧཱ། ཞེས་བྲིའོ། །ཨོཾ་ལ་སོགས་པའི་ཡི་གེ་དགོད་པ་རྣམས་ཀྱང་བྲིས་སྐུ་བྲིས་ཟིན་པ་ལ་དགོད་པའམ།

ཡང་ན་སྔོན་དུ་སྐྱ་རིས་བཏབ་པ་ལ་དགོད་པ་ཡིན་ནོ། །རྣམ་པ་ནི་ཆོ་ག་ཉིད་ལས་གསལ་ལོ། །འདིས་ནི་རང་གི་ལྷའི་རྣལ་འབྱོར་ཡང་ཟིན་པ་ཡིན་ནོ ༑ ༑ རྟེན་ཇི་ལྟར་བྱ་བའོ། །དེ་དག་གི་རབ་ཏུ་གནས་པ་ནི། བུམ་པའི་ཆོ་ག་ཇི་ལྟ་བ་བཞིན་བྱས་ལ། དེ་ནས་མེ་ལོང་ལ་མཆོད་རྟེན་གྱི་གཟུགས་བརྙན་ཤར་བ་ལ་ཁྲུས་བྱའོ། །དེ་ནས་རང་ ( ¡¶ ལུ ¡· ལྷའི་ ) རྣལ་འབྱོར་དང་ལྡན་པས་མཆོད་རྟེན་གྱི་འོག་ཏུ་པ ྃ་ལས་ པདྨ། དེའི་སྟེང་དུ་ཨ་ལས་ཟླ་བ། དེའི་སྟེང་དུ་བྷྲཱུཾ་ལས ་འཁོར་ ལོ། ( ¡¶ ཞ ¡· ¡¶ ལུ ¡· + དེའི་སྟེང་དུ་མཆོད་རྟེན། ) དེའི་བུམ་པའི་ནང་དུ་པད་ཟླའི་སྟེང་དུ་བྷྲཱུཾ། དེའི་འོད་ཀྱིས་ ¡Ã འཇིག་ ( ¡¶ ཞ ¡·¡¶ ལུ ¡· མཆོད་ ) རྟེན་འོད་དུ་གྱུར་པར་བསམ། དེ་ནས་མཆོད་རྟེན་རིམ་གྱིས་སྟོང་པར་བསམས་ལ་དེའི་ངང་ལས་རྣམ་པར་སྣང་མཛད་ཆེན་པོར་གྱུར་པར་བསམས་ལ། དེ་ཡོངས་སུ་གྱུར་པ་ལས་མཆོད་རྟེན་ལྷ་དགུ་དང་བཅས་པ་བསྐྱེད་ལ་དེ་དག་གི་འོད་དང་རང་གི་ས་བོན་གྱི་འོད་ཀྱིས་ཡེ་ཤེས་ཀྱི་མཆོད་རྟེན་ལྷ ་དང་ བཅས་པ་སྤྱན་དྲངས་ལ་བསྟིམ་པར་བྱའོ། །དེའི་རྫས་ ( ¡¶ ཞ ¡· རྗེས་ ) ལ་མེ་ཏོག་དཀར་པོ་ལ་རྟེན་འབྲེལ་གྱི་སྙིང་པོ་བརྒྱ་རྩ་བརྒྱད་དམ་ཉི་ཤུ་རྩ་གཅིག་བཟླས་ཏེ་གདགས་པའམ་གཏོར་བར་བྱའོ། །དེ་ནས་མཆོད་པ་རྒྱས་པས་མཆོད། གྲུབ་ན་ གཏོར་མ་གཏང་བར་བྱས་ལ་སྲུང་མར་བསྒོ། ཡེ་ཤེས་སེམས་དཔའ་གཤེགས་སུ་གསོལ་བ་མི་འདོད་པ་ཡིན་ནོ། །རབ་ཏུ་གནས་པའི་ཆོ་གའོ།། །།རྟེན་དེ་ལ་བརྟེན་པའི་བྱ་བ་ནི་གཉིས་ཏེ། རྟེན་དེ་ཉིད་ལ་མཆོད་པ་དང༌། བཅང་བ་ལ་སོགས་པའི་བྱ་བ་དང༌། དེའི་སྤྱན་སྔར་ ( ¡¶ ཞ ¡· + གཞན་ ) ཇི་ལྟར་བྱ་བའོ།། དང་པོ་ནི་མདོ་ལས་རྣམ་གྲངས་བཅུ་བཞིར་གསུངས་པ་དེ་དག་ཀྱང་མདོར་བསྡུ་ན་གཉིས་ཏེ། བཞུགས་པའི་གནས་དང༌། དེ་ལ་མཆོད་པའི་ཆོ་གའོ། །དང་པོ་ནི་རང་གི་ལུས་ལ་སོགས་པ་སྟེ་རྟོགས་པར་སླའོ། །གཉིས་པ་ལ་ཚུལ་གསུམ་སྟེ། རབ་སྟོང་ཕྲག་གི་ཆོ་ག་དང༌། འབྲིང་བརྒྱད་བརྒྱ་པའི་བྱ་བ་དང༌།

ཐ་མ་ཇི་ལྟར་འབྱོར་པའོ ༑ ༑ དང་པོ་ལའང་རྟོག་པ་ལས་ཚུལ་མང་དུ་གསུངས་པ་ལས། རེ་ཞིག་སྟོང་ཕྲག་བཅུ་གཉིས་ཀྱི་མཆོད་པ་བྱེད་པར་འདོད་པས་དེའི་ཆོ་ག་ནི་སྦྱོར་བ་དང༌། དངོས་གཞི་དང༌། རྗེས་ཀྱི་ཆོ་གའོ། །དང་པོ་ནི་ཉི་མ་སྔ་མ་ལ་ཆོ་ག་བྱ་བ་སྟེ། དེ་ལ་ཡང་གཉིས་ཏེ། མཆོད་པའི་རྟེན་བྱ་བ་དང༌། མཆོད་པའི་ཡོ་བྱད་སྟ་གོན་བྱ་བའོ།། དང་པོ་ལ་གཉིས་ཏེ། སྤྱྀར་གང་ཡང་རུང་བའི་ཕྱིར་བྱ་བ་དང༌། བྱེ་བྲག་ཏུ་ནད་ལ་སོགས་པའི་རྐྱེན་བཟློག་པའི་ཕྱིར་བྱ་བའོ། །དང་པོའི་རྟེན་ནི་སྔར་བཤད་ཟིན་ ཏོ ༑ ༑ གཉིས་པ་ནི་གང་ལ་དམིགས་པ་དེའི་མཐོ་གང་བའོ། །བུམ་པར་བཞུགས་སུ་གསོལ་བའི་གཟུངས་ལ་ནི་དེའི་མིང་གིས་སྤེལ་བར་བྱའོ། །ལྷག་མ་ནི་སྔ་མ་བཞིན་ནོ། །མཆོད་པའི་ཡོ་བྱད་ནི་མེ་ཏོག་ལ་སོགས་པ་ལྔ་དང༌། གདུགས་དང་བ་དན་སྟོང་སྟེ། དེའང་འབྱོར་པ་རབ་ཀྱིས་ཚུལ་ཇི་ལྟ་བ་བཞིན་བྱའོ། །དེ་མ་འབྱོར་ན་གདུགས་བརྩེགས་པའི་ཉི་ཤུ་རྩ་ལྔ་པ་བཞི་བཅུ་བྱའོ། ། ¡Ã དེའང་མ་འབྱོར་ན་ལྔ་བཅུ་བརྩེགས་ཉི་ཤུ་བྱ། ( ¡¶ ལུ ¡· - དེའང་མ་་་་་་་ཤུ་བྱ། ) དེ་ཡང་མ་འབྱོར་ན་བརྩེགས་ ( ¡¶ ལུ ¡· + གདུགས་རྩིབ་ ) མ་བརྒྱ་བརྒྱ་པ་བཅུ་བྱ། དེ་སྟོང་དུ་མོས་པར་བྱའོ། །མར་མེ་ཡང་སྡོང་བུ་རས་ཀྱི་ ¡Ã སྣལ་མ་ ( ¡¶ ཞ ¡· རྣམ་པ་ ) ཉི་ཤུ་རྩ་ལྔ་པ་བཞི་བཅུ་པ་བྱ་བའོ།། ལྷ་བཤོས་ནི་སྟོང་ཉིད་དུ་བྱ་སྟེ། ¡Ã དབུས་སུ་གཞི་རས་ལ་སོགས་པ་གཙང་མའམ་ས་གཞི་གཙང་མ་ལེགས་པ་ལ་པད་འདབ་བརྒྱད་བྲིས་པའི་ ( ¡¶ ལུ ¡· - དབུས་སུ་་་་་་་བྲིས་པའི ) དབུས་སུ་མཆོད་རྟེན་བཞུགས་སུ་གསོལ་ཏེ། དེའི་མཐའ་མ་པདྨའི་འདབ་མས་བསྐོར་རོ། །ལྷག་མ་ནི་སྣོད་ཐ་དད་མ་འབྱོར་ན་འབུལ་བའི་དུས་སུ་ཐ་དད་ཕུལ་བས་ ¡Ã ཆོག་གོ ། ( ¡¶ ཞ ¡· ཆོ་ག་ ) སྔ་མ་རྣམས་ནི་མི་བཅུ་ཡོད་པའི་དབང་དུ་བྱས་ཏེ་རེ་རེ་ལ་བཞི་བཞི་དབང་དུ་བྱས་ཀྱི། དེ་ལྟ་མ་ཡིན་ན་བརྩིས་ནས་ཇི་ལྟར་བདེ་བ་བྱ་བ་ནི། སྦྱོར་བའོ།། །།དེ་ནས་ནངས་པར་ཟས་མ་ཟོས་པའི་གོང་རོལ་དུ་ཁྲུས་བྱས་ཏེ།

གསོ་སྦྱོང་རང་གིས་བླང་བའི་ཆོ་གས་གསོ་སྦྱོང་བླངས་ལ། མཆོད་རྟེན་གྱི་མཐའ་བསྐོར་ཏེ་མཆོད་པའི་ཡོ་བྱད་རྣམས་སོ་སོར་ ¡Ã དགྲམ་སྟེ་ ( ¡¶ ཞ ¡· བགོས་ཏེ་ ) སྟན་ལ་འདུག་གོ ། དེ་ནས་སློབ་དཔོན་གྱིས་བུམ་པ་ཆོ་ག་ཇི་ལྟ་བ་བཞིན་བཅའ་སྟེ། དྲི་ཞིམ་པོའི་ཆུས་བཀང་ལ་དེའི་ཆུས་མེ་ལོང་གི་མཆོད་རྟེན་ལ་ཁྲུས་བྱས་ཏེ་བུམ་པ་མཆོད་རྟེན་གྱི་དྲུང་དུ་བཞག་གོ །དེ་ནས་སྦྱང་བ་ལ་སོགས་རབ་གནས་བྱའོ། །འོན་ཀྱང་སྔར་རབ་གནས་བྱས་ཟིན་པ་ཡིན་ན་ནི་དེའི་ཚེ་མཆོད་རྟེན་དྭངས་ཤིང་ཐོགས་པ་མེད་པའི་བུམ་པའི་ནང་དུ་ལྷ་རྣམས་བསམ་པར་བྱའོ། །དེ་ནས་སོ་སོའི་རྣལ་འབྱོར་རམ་རྒྱུན་གྱི་རྣལ་འབྱོར་གང་ཡང་རུང་བས་གནས་པར་བྱ་བ་ལ་དེའི་བར་དུ་གཏམ་མི་སྨྲ། མི་བཅུ་ཡོད་ན་རེ་རེས་གཟུངས་བརྒྱ་བརྒྱ་བཟླའོ། །གཟུངས་ཀྱི་མགོར་ཨོཾ་ན་མོ་ཞེས་འབྱུང་བའི་ཚེ་མགོ་འདུད་པ་ཙམ་བྱ་སྟེ། ཕྱག་སྟོང་གཟུངས་ཚར་རེ་ཐོན་པ་དང་མཆོད་པ་ལྔ་དབུལ་བར་བྱའོ། །དབུལ་བ་ལག་ལེན་ལས་ཤེས་པར་བྱའོ། །དེ་དག་དང་དུས་མཉམ་པར་ཕྱི་རོལ་དུ་རྣལ་འབྱོར་པ་གཞན་ཞིག་གཏོར་མ་སྟོང་བཏང་སྟེ་ཆོ་ག་ནི་ཡི་དྭགས་ཁ་ནས་མེ་འབར་བསྐྱབས་མཛད་པའི་གཟུངས་ཀྱི་ལུགས་སམ། ཡང་ན་འབྱུང་པོ་ཐམས་ཅད་པའི་གཏོར་མས་གཏང་བར་བྱའོ། །མཐར་བསྐོར་བ་སྟོང་ཕྲག་གཅིག་བྱས་ཏེ་དགེ་བའི་རྩ་བ་རྫོགས་པའི་བྱང་ཆུབ་ཏུ་བསྔོའོ། །སློབ་དཔོན་དང་ཡོན་བདག་རྣམས་ལ་བུམ་པའི་ཆུས་ཁྲུས་བྱའོ ༑ ༑ དངོས་གཞིའོ།། །།རྗེས་ནི་ཡོན་བདག་གིས་སློབ་དཔོན་རྣམས་ལ་ཆོས་སྟོན་ཡོན་དང་བཅས་པས་མཉེས་པར་བྱའོ། །སློབ་དཔོན་གྱིས་མཆོད་རྟེན་གནས་དབེན་པར་བཞུགས་སུ་གསོལ་ཏེ། དམན་མ་རྣམས་ཆུ་བོར་དོར་ལ་ལས་ཀྱི་རྗེས་མི་མངོན་པར་བྱའོ། ། རྗེས་ཀྱི་བྱ་བ་སྟེ་སྟོང་ཕྲག་གི་མཆོད་པའོ། །གཉིས་པ་ནི་རྟོགས་པར་སླའོ། །དེའི་སྤྱན་སྔར་ལས་ཇི་ལྟར་བྱ་བ་ལ་གཉིས་ཏེ། བུམ་པའི་ཆོ་ག་དང༌། རིག་པ་འཛིན་པ་བསྒྲུབ་པའོ། །དང་པོ་ནི་ས་ཕྱོགས་གཙང་མར་བའི་རྣམ་ལྔ་ཚང་བའམ་ལྕི་བ་ས་ལ་མ་ལྷུང་བས་དཀྱིལ་འཁོར་གྲུ་བཞི་པར་བྱུགས་ལ།

དེ་ལ་མེ་ཏོག་དཀར་པོས་ཚོམ་བུ་དགུ་བྱས་ཏེ་ལྷ་དགུར་མོས་པ་བྱའོ། །དེའི་དབུས་སུ་རིང་བསྲེལ་དང་བཅས་པའི་མཆོད་རྟེན་བཞུགས་པར་བྱའོ། །དེའི་མདུན་དུ་བུམ་པ་གཙང་མ་ནག་པོ་ར་རི་དང་གས་ཆག་མེད་པ་དྲི་ཞིམ་པོའི་ཆུས་བྱུགས་ཏེ། རས་ཁ་ཚར་མ་ཉམས་པས་མགུལ་པ་བཅིངས་ལ་གུ་གུལ་ནག་པོའི་དུད་པས་བདུག་པར་བྱའོ། །དེའི་ནང་དུ་སྨན་ལྔ། འབྲུ་ལྔ། རིན་པོ་ཆེ་ལྔ་བཅུག་སྟེ་ཆུ་གཙང་མ་དྲི་ཞིམ་པོ་དང་སྦྱར་བས་བཀང་ལ་ཤིང་ལོ་མ་ཅན་གྱིས་ཁ་བརྒྱན་པར་བྱས་ལ་བཞག་གོ །གཞན་ཡང་མཆོད་རྫས་ཇི་ལྟར་འབྱོར་པ་བཤམས་ལ་ཁྱད་པར་གྱི་ཞུན་མར་གྱི་མར་མེ་བཞི་བཞག་པར་བྱའོ། །དེ་ནས་རང་ཁྲུས་དང་གཙང་སྦྲ་དང་གསོ་སྦྱོང་ལ་གནས་པས་སྟན་བདེ་བ་ལ་འདུག་སྟེ། རྒྱུན་གྱི་རྣལ་འབྱོར་གང་ཡང་རུང་བའི་རྣལ་འབྱོར་བྱས་ལ ༑ ལག་པ་གཡོན་པ་བུམ་པ་ལ་རེག་ལ། གཡས་པས་ཤེལ་ལམ་གང་ཡང་རུང་བའི་ཕྲེང་བ་ཉི་ཤུ་རྩ་གཅིག་པ་བཟུང་ལ། གཟུངས་ཉི་ཤུ་རྩ་གཅིག་བཟླས་ཏེ་མཆོད་པས་མཆོད་པར་བྱའོ། །དེ་བཞིན་དུ་ཕྱེད་དང་དགོང་མོ་སྟེ་དུས་གསུམ་དུ་བྱས་པའི་ཆུ་འཐུང་བ་དང་གཏོར་བ་ལ་སོགས་པ་བྱ་སྟེ། ཕན་ཡོན་ནི་གཞུང་ནས་འབྱུང་བ་བཞིན་ནོ། །རིག་པ་འཛིན་པ་བསྒྲུབ་པ་ནི་རྟོགས་པར་སླའོ།། །།དེ་ནས་གཞན་ཡང་སྦྱིན་སྲེག་གི་ཆོ་ག་ནི་ཞེས་པ་ལ་སོགས་པ་ལ་བརྟེན་ནས་སྦྱིན་སྲེག་གི་ཆོ་ག་བྱ་སྟེ། དེ་ཡང་ ¡Ã སྤྱིའི་ ( ¡¶ ཞ ¡· ཕྱིའི་ ) ཆོ་ག་ནི་ས་ཕྱོགས་གཙང་མར་ ¡Ã བ་བྱུང་ ( ¡¶ ཞ ¡· རྣམ་ ) ལྔ་དང་ ( ¡¶ ཞ ¡·¡¶ ལུ ¡· + ཙན་དན་དང༌། ) ། དྲི་ཞིམ་པོའི་ཆུས་བྱུགས་ཏེ། ཐབ་ཁུང་རྒྱར་ཁྲུ་གང་ཐབས་སུ་ཁྲུ་ཕྱེད་པ་ཁ་ཁྱེར་སོར་བཞི་ ¡Ã པས་ ( ¡¶ ཞ ¡· པ་ལ་རྡོ་རྗེས་ ) བསྐོར་བའམ། ཡང་ན་རཻ་ཁ་དཀར་པོ་ཁྲུ་གང་བས་བསྐོར། དེའི་ཕྱི་རོལ་དུ་ཡང་སོར་བཞི་པ་རེ་ཁ་རྡོ་རྗེའི་ཕྲེང་བས་བསྐོར་བར་བྱ་སྟེ། དེར་ལས་དང་རྗེས་སུ་མཐུན་པའི་ཤིང་བརྩིགས་ཏེ། མེ་ཏོག་དཀར་པོ་གཅལ་དུ་བཀྲམ། ཞུན་ མར་གྱི་མར་མེ་བཞག་ལ། གཞན་ཡང་མཆོད་པའི་ཡོ་བྱད་གཡོན་ནས

་བ ཤ མ ། མར་དང་ཏིལ་དང་དཱུར་བ་ལ་སོགས་པ་གཡས་ནས་བཤམ་མོ། །དེ་ནས་རང་ ( ¡¶ ཞ ¡· - རང་ ) ཁྲུས་དང་གཙང་སྦྲ་ལ་གནས་པས་སྟན་བདེ་བ་ལ་འདུག་སྟེ། ¡Ã བདག་གིས་སེམས་བསྐྱེད་པ་དང་ཡི་གེ་དགོད་པ་ ( ¡¶ ཞ ¡· དེ་ནས་རྒྱུན་དུ་བྱ་བ་རྒྱས་འབྲིང་བསྡུས་གསུམ་གང་རུང་གི་རྣལ་འབྱོར་ ) བྱས་ལ། རྩསྔགས་དང་གཟུངས་གསུམ་ལ་སོགས་པ་བཟླས་ཏེ་ཐབ་ཏུ་མེ་སྦར་ཏེ། རང་གི་སྙིང་གའི་ས་བོན་གྱི་འོད་ཀྱིས་ཤར་ལྷོ་ནས་མེ་ལྷ་ཞལ་གཅིག་ཕྱག་བཞི་པ་གཡས་དབྱུག་པ་དང་ ¡Ã རལ་གྲི ( ¡¶ ལུ ¡· སྐྱབས་སྦྱིན། ) གཡོན་ཕྲེང་བ་དང་རིལ་བ་སྤྱྀ་བླུགས་འཛིན་པ་ཁ་དོག་དམར་པོ་པདྨ་དང་ཉི་མ་ལ་གནས་པ་དྲང་སྲོང་གི་ཆ་ལུགས་ཅན་བཀུག་ལ། ཨོཾ་པདྨ་ཀ་མ་ལཱ་ཡ་སྟྭཾ། ཞེས་པས་མེ་ཏོག་གི་གདན་དབུལ། ཨརྒྷཾ་པྲ་ཏཱིཙྪ་སྭཱ་ཧཱ། ཞེས་པས་མཆོད་ཡོན་དབུལ། མཆོད་པ་ལྔ་ཡང་དབུལ། དེ་ནས་ཨགྣ་ཡེ་སྭཱ་ཧཱ། ཞེས་པས་མར་གྱི་དགང་བླུགས་

གསུམ་ དང༌། གཞན་ཡང་བསྲེག་རྫས་ཡོད་ན་བདུན་ལ་སོགས་ པ་ ཕུལ་ ལ ་གཤེ ག ས་སུ་གསོལ་ལོ། །དེ་ནས་ཐབ་ཁུང་དུ་གཙོ་བོའམ་ལྷ་དགུ་སྐད་ཅིག་གིས་དམིགས་ཏེ ༑ གདན་དང་མཆོད་ཡོན་དང༌། མཆོད་པས་གཏོར་ཏེ། དང་པོ་མར་གྱི་དགང་བླུགས་གསུམ་གཟུངས་སམ་ཉེ་སྙིང་གིས་དབུལ། དེ་ནས་མར་དང་ཏིལ་བསྲེས་པའི་དགང་བླུགས་བརྒྱ་ལ་སོགས་པ་ཇི་སྲིད་འབྱོར་གྱི་བར་དུ་གཟུངས་སམ་ཉེ་སྙིང་བཟླས་ཤིང་ཞི་བའི་སེམས་དང་ལྡན་པས་དབུལ་བར་བྱ་སྟེ། ཞི་བའི་སྦྱིན་སྲེག་གོ །རྒྱས་པ་ལ་སོགས་པ་རྣམས་ལ་དེ་དང་དེའི་བསམ་པ་དང་ལྡན་པས། དེ་དང་དེའི་རྫས་རྣམས་ཆོ་ག་དང་རྣལ་འབྱོར་རྣམས་སྔ་མ་ཉིད་ཀྱིས་བསྲེག་པར་བྱའོ ༑ ༑ བསྲེག་རྫས་ནི་རྟོག་པ་ཉིད་དུ་གསལ་ལོ། །དེ་ནས་མཆོད་པས་མཆོད་ལ། འདོད་པའི་དོན་ལ་གསོལ་བ་བཏབ་སྟེ་གཤེགས་སུ་གསོལ། སྦྱིན་སྲེག་གི་ཆོ་ག་འདི་ནི་ཚེ་ལོ་སྟོང་ཐུབ་པར་འདོད་པའི་སྦྱིན་སྲེག་ལ་ ( ¡¶ ཞ ¡· + ཟླ་བ་ ) རེ་རེ་ཞིང་ཡང་དག་པར་མཆོད། ཡང་དཀར་པོའི་ཚེས་བརྒྱད་ལ་མཆོད་པ་རྒྱ་ཆེན་པོ་བྱས་ལ། ཞེས་གསུངས་པས་མཆོད་པ་ལ་མཆོད་པའི་རྟེན་དགོས་པས་རྟེན་ལ་ལྟོས་པར་གསལ་ལ། ལྷག་མ་རྣམས་ལ་རྟེན་ཡོན་ན་ལེགས། མེད་ནའང་རུང་བས་རྟེན་ལ་མ་ལྟོས་པ་ཡིན་པས་འདི་ནི་ཐུན་མོང་གི་བྱ་བའོ།། །།དེ་ལྟར་རྟེན་མེད་དུ་མི་རུང་བ་བཅོ་ལྔ། རིག་པ་འཛིན་པ་ལ་སྤྱིར་ ( ¡¶ ཞ ¡· བཞིར་ ) ཕྱེ་ན་བཅོ་བརྒྱད། རྟེན་མེད་དུ་མི་རུང་བ་ལ་བཞི། ཐུན་མོང་དུ་སྦྱིན་སྲེག་ལ་བདུན་ཏེ། རྟོག་པའི་ཆོ་ག་དངོས་ལ་སུམ་ཅུ། ཕན་ཡོན་གྱི་སྐབས་སུ་ཞར་ལས་འོངས་པ་ཀློག་པ་ལ་སོགས་པ་བཅོ་ལྔ་སྟེ་རྣམ་པར་ཕྱེ་ན་བཞི་བཅུ་རྩ་ལྔར་ཡོད་ཀྱང་མདོར་བསྡུ་ན་སྔར་བསྟན་པ་རྣམས་ཡིན་ནོ། ། ¡Ã དེ་ལྟར་ཞིབ་ཏུ་བརྗོད་མོད་ཀྱི་ལེགས་པར་ནི་རྟོག་པ་ཉིད་ཀྱི་སྟེང་དུ་རིམ་པ་བཞིན་དུ་བཤད་སླ་བས་རྟོགས་པར་འགྱུར་ཞིང་ཆོ་ག་སོ་སོར་ཕྱེ་ལ་རྟོགས་པར་འགྱུར་རོ། །རྒྱུད་ན་ ( ¡¶ ཞ ¡·¡¶ ལུ ¡· དབྱེ་བའི་ཆོ་ག་ནི་སོ་སོར་རྟོགས་སླའོ།།མདོར་ན

) ་ གོ་རིམ་འདི་བཞིན་མི་གསལ་ ( ¡¶ ཞ ¡·¡¶ ལུ ¡· གནས་ ) མོད། །ཡི་གེ་ཉུང་དང་རྟོགས་པར་སླ་བྱའི་ཕྱིར། །ཆོ་ག་མཐུན་རྣམས་སོ་སོར་བསྡེབས་བྲིས་ཀྱིས། །གང་དུ་གང་སྦྱར་རང་གི་བློ་ཡིས་དཔྱོད། །ཆོ་ག་འདི་ལས་ངལ་གྱུར་པའི། །དགེ་བ་ཁ་བ་ལྟར་དཀར་བ། །ཐོབ་དེས་འགྲོ་བའི་ཐིབས་པོ་ནི། །སེལ་བར་བྱེད་པའི་དཔལ་དུ་ཤོག །ལེགས་པའི་ཤེས་རབ་རྣལ་འབྱོར་བརྩོན ༑ ༑ བློ་ཅན་གངས་ཅན་གསལ་མཛད་པས། །བདག་གིར་མཛད་པའི་ས་དེར་ནི། །བསོད་ནམས་རྩེ་མོས་འབད་དེ་བྲིས། ། ¡Ã དཔལ་ལྡན་བླ་མས་མཛད་པ་ནི ༑ ༑ ལེགས་པར་བསྡེབས་ཤིང་ལུང་གནང་བས། །གྲགས་པ་རྒྱལ་མཚན་བདག་གིས་ནི། །ཅུང་ཟད་གསལ་བར་བགྱིས་པ་ལགས། །གཙུག་ཏོར་རྣམ་པར་རྒྱལ་བའི་བརྗེད་བྱང་གསང་ཕུའི་སྙིང་པོ་སེ་རུ་ ( ¡¶ ཞ ¡· + ནེའུ་ ) དང༌། དཔལ་ལྡན་ས་སྐྱར་དུས་ཕྱིས་བཅོས་པ་འདི་ཡོངས་སུ་རྫོགས་སོ།། །། ( ¡¶ ཞ ¡· དཔལ་ལྡན་་་་་་་རྫོགས་སོ།། ) ¡¶ ལུ ¡· རྣམ་རྒྱལ་གྱི་བརྗེད་བྱང༌། འདིའི་ལུང་བླང་བ་ནི། གནས་དེ་ནུབ་ཕྱོགས་བདེ་བ་ཅན་གྱི་ཆོས་ཡང་དག་བསྡུས་པའི་ཕུག་ཏུ་བསམ། སློབ་དཔོན་ཚེ་དཔག་མེད་དུ་བསམ་ལ། རྗེས་བཟློས་ལན་གསུམ་བྱ་གསུང་ ༑ ༑ ལུང་ལེན་ན་བདག་བཅོམ་ལྡན་འདས་མར་བསྒོམས་ལ། མདུན་དུ་ལྷ་དགུ་སྤྱན་དྲངས་ལ། བཅོམ་ལྡན་འདས་མ་ལ་ཡི་གེ་བཀོད་ལ་གཟུངས་ལན་གསུམ་ལད་མོ་བྱ། དེས་ཆོག་གོ །མཾ་ག་ལཾབྷ་ཝནྟུ།། །། ) ༄༅། དེའི་ས་བཅད་བཞུགས། ༄༅། །ན་མོ་གུ་ར་ཝེ། རྣམ་པར་རྒྱལ་བའི་རྟོག་པ་ལ་གཉིས་ཏེ། འཆི་བདག་འཇོམས་པའི་རྟོག་པ་དང༌། ངན་འགྲོ་སྦྱོང་བའི་རྟོག་པའོ། །དང་པོ་ལ་གསུམ་སྟེ། གླེང་གཞི་དང༌། མདོའི་དོན་དངོས་དང༌། དེ་ལ་འཁོར་གྱིས་རྗེས་སུ་ཡི་རང་བའོ། །བར་པ་ལ་གསུམ་སྟེ། གཟུངས་ཀྱི་ཆེ་བ་གླེང་བསླང་བ་དང༌། དེས་ཞུས་པ་དང༌། བཤད་པར་བཞེད་པས་སྙོམས་པར་ཞུགས་པ་གསུམ་གྱིས་གཟུངས་བཤད་པ་ལ་འཇུག་པ་དང༌། གཟུངས་སྔགས་དངོས་དང༌། དེའི་ཕན་ཡོན་རྒྱས་པའོ ༑ ༑ དེ་ལ་གཉིས། ཞུས་པ་དང་ལན་ནོ། །དེ་ལ་ལྔ་སྟེ།

མཆོད་རྟེན་གྱི་ལས་དང་ ༑ རས་རིས་ཀྱི་ལས་དང༌། སྦྱིན་སྲེག་གི་དང༌། རིག་འཛིན་པའི་དང༌། ཞར་ལས་རྒྱུན་གྱི་ཉམས་སུ་བླང་བའི་ཚུལ་གྱིས་ཕན་ཡོན་སྤྱིར་བསྟན་པའོ། །དང་པོ་ལ་གཉིས་ཏེ། དེའི་དུས་སུ་བཟླས་པའི་རྩ་བའི་སྔགས་དང༌། ཆོ་ག་དངོས་སོ། །དེ་ལ་གསུམ་སྟེ། མཆོད་རྟེན་བྱ་བའི་ཚུལ་དང༌། མཆོད་པ་བྱ་བའི་ཆོ་ག་དང༌། ཆོ་ག་ཕན་ཡོན་དང་བཅས་པ་གསུམ་གྱིས་མཆོད་རྟེན་རྒྱས་པའི་ཆོ་ག་དང༌། བྱ་བའི་ཚུལ་དང༌། མཆོད་པའི་ཐབས་དང༌། ཕན་ཡོན་གསུམ་གྱིས་མཆོད་རྟེན་བསྡུས་པ་སཱཙྪའི་ཆོ་གའོ། །རས་རིས་ལ་གསུམ་སྟེ། བྲི་བའི་གཞི་དང༌། བྲི་བའི་ཚུལ་དང༌། རྣམ་པ་གསུམ་གྱིས་རྟེན་བྲིས་སྐུ་དང༌། དེ་ལ་མཆོད་པའི་ཚུལ་རྒྱས་པ་དང༌། མཆོད་པའི་ཆོ་གའི་རྣམ་གྲངས་གཞན་ཕན་ཡོན་དང་བཅས་པའོ། །སྦྱིན་སྲེག་ལ་གཉིས་ཏེ། སྤྱྀའི་ཆོ་ག་དང༌། གཙོར་ཚེ་སྤེལ་བའི་དང༌། དཔལ་སྤེལ་བའི་དང༌། རྒྱལ་པོ་ཐོབ་པར་བྱེད་པ་གསུམ་ཀྱིས་སོ་སོའི་དོན་བསྟན་པའོ། །དང་པོ་ལ་གཉིས་ཏེ ༑ སྦྱོར་བ་དང་དངོས་གཞི་གཉིས་ཀྱི་ཆོ་ག་དང༌། དེའི་ཕན་ཡོན་ནོ། །ངན་འགྲོ་སྦྱོང་བའི་རྟོག་པ་ལ་དྲུག སྔོན་བྱུང་གི་གླེང་གཞི་དང༌། གཟུངས་དངོས་དང༌། བརྒྱ་བྱིན་ལ་གདམས་པ་དང༌། ཕན་ཡོན་དང་ལྡན་པ་ལ་སྤྲོ་བས་གཤིན་རྗེ་ཆོས་ཀྱི་རྒྱལ་པོས་བསྲུང་བར་ཁས་བླངས་པ་དང༌། རྒྱལ་པོ་བཞི་ལ་གདམས་པ་དང༌། བརྒྱ་བྱིན་དང་ཤིན་ཏུ་བརྟན་པ་ལ་གདམས་པའོ། །གསུམ་པ་ལ་གཉིས། ཕན་ཡོན་དང་ལྡན་པས་གཞན་དོན་དུ་གསུངས་པ་དང༌། ཕན་ཡོན་དང་ལྡན་པས་གཞན་དོན་རྗེས་སུ་གཏད་པ་གཉིས་ཀྱིས་མདོར་བསྟན་པ་དང༌། རྒྱས་པར་བཤད་པའོ ༑ ༑ དེ་ལ་གཉིས་ཏེ། ཕན་ཡོན་དངོས་དང༌། དཔེའི་སྒོ་ནས་བཤད་པ་གཉིས་ཀྱིས་རང་དོན་སྒྲུབ་པའི་ཕན་ཡོན་དང༌། ཀློག་པ་ལ་སོགས་པ་བཅུའི་ཕན་ཡོན་དང་ ༑ མཐོང་བ་རེག་པའི་ཕན་ཡོན་དང༌། བཀུར་སྟི་བྱས་པའི་ཕན་ཡོན་དང་གསུམ་གྱིས་གཞན་དོན་གྱི་སྒོ་ནས་ཆོ་གའི་ཚུལ་དུ་ཅུང་ཟད་བསྟན་པའོ། །རྒྱལ་པོ་ཆེན་པོ་བཞིས་ཞུས་པ་ལ་གཉིས་ཏེ།

ཞུས་པ་དང༌། ལན་ནོ། །དེ་ལ་གཉིས་ཏེ། དམ་བཅའ་བ་དང༌། ཉིན་གཅིག་པའི་བྱ་བ་དང༌། གཞན་ལ་བསྒྲགས་པའི་ཕན་ཡོན་དང༌། གཤིན་པོ་ལ་ཕན་གདགས་པ་དང༌། རྒྱུན་གྱི་བྱ་བ་དང༌། ཐུན་མོང་གི་ཕྱག་རྒྱ་དང༌། བརྒྱད་བརྒྱ་པའི་མཆོད་པ་དང་དྲུག་གིས་བཤད་པ་དངོས་སོ། ། བརྒྱ་བྱིན་དང༌། ཤིན་ཏུ་བརྟན་པའི་དོན་བྱ་བ་ལ་གཉིས་ཏེ། སྔར་བསྟན་པའི་གཟུངས་དང་རྟོགས་པས་ཤིན་ཏུ་བརྟན་པའི་དོན་བྱ་བར་གདམས་པ་དང༌། ལྷའི་དབང་པོས་བསྟེན་པ་དང༌། དེ་ཉམས་སུ་བླངས་པས་སྡུག་བསྔལ་ལས་གྲོལ་བའི་ཚུལ་དང༌། བཀའ་དྲིན་དྲན་པའི་མཆོད་པ་དང༌། དེ་བཞིན་གཤེགས་པས་འབྱུང་བ་བཞིས་དོན་བྱ་བ་དངོས་དང༌། ཤིན་ཏུ་བརྟན་པ་ལ་ཆོས་ཀྱི་དགའ་སྟོན་གྱི་ཚུལ་གྱིས་ཆེ་བ་དང༌། རྗེས་འཇུག་གི་ ¡Ã ཆོ་གའི་ ( ¡¶ ཞ ¡· - ཆོ་གའི་ ) རྣམ་གྲངས་གཞན་བསྟན་པའོ། །དེ་ལ་གསུམ། མཆོད་རྟེན་ལ་བརྟན་པའི་ཕན་ཡོན་དང༌། བུམ་ཆོག་ལ་བརྟེན་པ་དང༌། སོ་ཤིང་དང་སྐྱོར་ཆུ་ལ་བརྟེན་པའོ། །དང་པོ་ལ་གཉིས། གང་ཡང་རུང་བ་ལ་བཞུགས་ཏེ་སྐོར་མཆོད་ཀྱི་དང༌། ཙནྡན་གྱི་ལ་བཞུགས་ཏེ་མགོ་ལ་བཅིངས་པ་དང༌། ཙནྡན་དང་འཇིམ་པའི་ཁྱིམ་དུ་བཞུགས་ཏེ་སྟོང་ཕྲག་གི་མཆོད་པའི་ཕན་ཡོན་དང་བཅས་པ་གསུམ་གྱིས་འབུར་དུ་བྱ་བའི་རྟེན་དང༌། རིས་སུ་བྱ་བ་ལ་རྟེན་པའོ། །རྣམ་པར་རྒྱལ་མའི་རྟོག་པའི་བསྡུས་དོན། །ཨྠིྀ།། །། ༄༅། །འཇིག་རྟེན་དབང་ཕྱུག་སེངྒེ་སྒྲའི་སྒྲུབ་ཐབས་དང་གདོན་དགྲོལ་གྱི་ཆོ་ག་བཞུགས། ། ༄༅། །བཅོམ་ལྡན་འདས་ཐུགས་རྗེ་ཆེན་པོ་སྤྱན་རས་གཟིགས་དབང་ཕྱུག་ལ་ཕྱག་འཚལ་ལོ། །གང་གི་ཐུགས་ནི་ཤིན་ཏུ་རྣམ་དག་ཅིང༌། །ཐུགས་རྗེས་རབ་བརླན་པད་ལྟར་ཡངས་པའི་སྤྱན། །བརྩོན་པས་གཟིགས་མཛད་འགྲོ་བའི་གཉེན་གཅིག་པུ། ཁྱོད་ལ་རྟག་ཏུ་བདག་ནི་དང་བས་འདུད། །གང་གིས་དེ་ཉིད་ལེགས་པར་ཐུགས་ཆུད་ནས། །ཐུགས་རྗེས་འགྲོ་ལ་ལེགས་པར་སྟོན་མཛད་པའི།། བླ་མར་བཏུད་ཏེ་སྤྱན་རས་གཟིགས་དབང་མགོན། །དེ་ཡི་སྒྲུབ་ཐབས་རྟོགས་པར་བྱ་ཕྱིར་དབྱེ།

།འཇིག་རྟེན་དབང་ཕྱུག་སེངྒེ་སྒྲའི་སྒྲུབ་ཐབས་ལ་དོན་ལྔ་སྟེ། ལྷ་བསྐྱེད་ཅིང་བསྒོམ་བཟླས་བྱ་བ་དང༌། ཐུན་མཚམས་ཀྱི་བྱ་བ་དང༌། མཎྜལ་ལ་བརྟེན་ཏེ་གཟུངས་བསྒྲུབ་དང༌། འགྲུབ་མི་འགྲུབ་ཀྱི་ཐེ་ཚོམ་སྤང་བའི་ཕྱིར་རྨི་ལམ་བརྟག་པ་དང༌། གྲུབ་པ་བརྟན་པར་བྱ་བའི་ཕྱིར་འཁོར་ལོ་གདགས་པའོ། །དང་པོ་ལ་གཉིས་ཏེ། ལྷའི་རྣལ་འབྱོར་དང༌། བཟླས་པ་བྱའོ། །དང་པོ་ལ་གཉིས་ཏེ། ཚོགས་བསགས་པ་དང༌། ལྷར་བསྐྱེད་པ་དངོས་སོ། །དང་པོ་གཉིས་ཏེ། བསོད་ནམས་དང༌། ཡེ་ཤེས་སོ། །དང་པོ་ལ་བཞི་ལས། རྣལ་འབྱོར་པའི་བྱ་བ་ནི། གནས་ཉམས་དགའ་བར། རྟེན་དང་མཆོད་པ་ལ་སོགས་པ་ཇི་ལྟ་བ་བཞིན་གཤམས་ལ། གོས་གཙང་མ་གྱོན་ཏེ་ཁྲུས་བྱས་ལ་སྟན་བདེ་བ་ལ་འདུག་གོ ། གཉིས་པ་ལུས་སེམས་བྱིན་གྱིས་བརླབ་པ་ནི། ལུས་སེངྒེ་སྒྲར་བསམ། སྙིང་གར་ཨ་ལས་ཟླ་བའི་དཀྱིལ་འཁོར། དེའི་སྟེང་དུ་ཧྲཱིཿདཀར་པོ་ཚེག་དྲག་དང་བཅས་པ་བསམ་པའོ། །གསུམ་པ་ཞིང་སྤྲུལ་པ་ནི། ཧྲཱིཿལས་འོད་ཟེར་འཕྲོས་པས། བླ་མ་མི་བསྐྱོད་པའི་རྣམ་པ་ཅན་སྟེང་གི་ཆ་ལ་བཞུགས་པ། རྗེ་བཙུན་སེངྒེ་སྒྲ་དེ་བཞིན་གཤེགས་པ་ལྔའི་འོད་ཟེར་འཕྲོ་བ་དང་བཅས་པ་འོག་གི་ཆ་ལ་སྤྱན་དྲངས། བཞི་པ་ཚོགས་བསག་པ། དང་པོ་ནི་བཅུ་གསུམ་སྟེ། དེ་ལ་དང་པོར་ཕྱག་བྱ་སྟེ། ཨོཾ་ན་མོ་གུ་རུ་བྷྱཿཞེས་བླ་མ་ལ། ཨོཾ་ན་མོ་སིདྷ་ནཱ་ད་བྷྱ། ཞེས་ངག་ཏུ་སྟེ་བཅོམ་ལྡན་འདས་ལའོ། །སེམས་ཀྱིས་དེ་དག་གི་ཞབས་ལ་གཏུག་པར་བསམ་མོ། །དེ་ནས་མཆོད་པ་ནི་དངོས་སུ་བཤམས་པ་ཡོད་དམ་མེད་ན་ཡང་ཡིད་ཀྱིས་འབུལ་ཏེ། དེའང་དང་པོར་བླ་མ་ལ་འབུལ། དེ་ནས་བཅོམ་ལྡན་འདས་ལ་སྟེ་བླ་མ་ལ་འབུལ་བའི་ཚེ། ཨོཾ་ན་མོ་གུ་རུའི་མགོ་དྲངས། བཅོམ་ལྡན་འདས་ལ་འབུལ་བའི་དུས་སུ། ཨོཾ་ཨཱཿཧྲཱིཿསིདྷ་ནཱ་ད་ཨརྒྷཾ་པྲ་ཏཱིཙྪ་སྭཱཧཱ། ཞེས་མཆོད་ཡོན་འབུལ། དེ་བཞིན་དུ་པཱ་དྱཾ་གིས་ཞབས་བསིལ། པུཥྤེས་མེ་ཏོག དྷུ་པེས་བདུག་པ། དཱི་པེས་མར་མེ། གནྡྷེས་དྲི་ཆབ། ནཻ་ཝི་དྱེ་སྭཱ

་ཧཱས་ཞལ་ཟས་དབུལ་བར་བྱའོ། །མཆོད་པ་གཞན་ཡིད་ལས་བྱུང་བ་ལས་སྤེལ་གྲུབ་ན་བྱའོ། །དེ་ནས་སྡིག་པ་བཤགས་པ་ནི། རྟེན་བླ་མ་དང་ལྷའི་སྤྱན་སྔར་རང་གི་ངོ་བོ་སྡིག་པའི་ལས་བགྱིས་པ་དང༌། བགྱིད་དུ་སྩལ་བ་དང་ ༑ བགྱིད་པ་ལ་རྗེས་སུ་ཡི་རང་བ་ལ་སོགས་པ་ཐམས་ཅད་སོ་སོར་བཤགས་སོ ༑ ༑ སླར་སྲོག་གི་ཕྱིར་ཡང་མི་བྱེད་དོ། །ཞེས་དམ་བཅའ་བའོ། །དེ་ནས་དེ་ལ་སྐྱབས་འགྲོ་མཛད་པས། སྐྱབས་འགྲོ་ནི། དེང་ནས་བཟུང་སྟེ་སྙིང་པོ་བྱང་ཆུབ་ལ་མཆིས་ཀྱི་བར་དུ་ཁྱེད་ལ་སྐྱབས་སུ་མཆིའོ། །ཞེས་བྱའོ། །སྐྱབས་སུ་སོང་ནས་དེའི་བཀའ་བཞིན་དུ་སྡོམ་པ་བླང་བ་ནི། དམ་ཚིག་དང་སྡོམ་པ་མ་ལུས་པ་བདག་གིས་གཟུང་བར་བགྱིའོ། །ཞེས་བྱའོ། །སྡོམ་པ་དང་ལྡན་པ་ལ་ཡི་རང་བ་སྐྱེ་བས་སངས་རྒྱས་དང་བྱང་ཆུབ་སེམས་དཔའ་དང༌། རང་རྒྱལ་བ་དང༌། ཉན་ཐོས་དང༌། སོ་སོ་སྐྱེ་བོའི་དགེ་བ་རྣམས་རྗེས་སུ་ཡི་རང་ངོ༌། །ཞེས་བསམ་མོ། །དེ་ལྟར་རྒྱུད་དག་ཅིང་སྡོམ་པ་དང་ལྡན་པ་ལ་བྱང་ཆུབ་ཀྱི་སེམས་སྐྱེ་བས། ཁམས་གསུམ་གྱི་སེམས་ཅན་འདི་རྣམས་འཁོར་བའི་རྒྱ་མཚོ་ལས་མ་བསྒྲལ་བ་རྣམས་བསྒྲལ་བར་བགྱིའོ ༑ ༑ ཉན་ཐོས་དང་རང་རྒྱལ་བ་མྱ་ངན་ལས་འདས་པའི་མཐས་བཅིངས་པ་མ་གྲོལ་བ་རྣམས་དགྲོལ་བར་བགྱིའོ། །ངན་སོང་གསུམ་གྱི་སྡུག་བསྔལ་གྱིས་དབུགས་མ་ཕྱུང་བ་རྣམས་དབུག་དབྱུང་བར་བགྱིའོ། །ས་ལ་བཞུགས་པའི་བྱང་ཆུབ་སེམས་དཔའ་ཡོངས་སུ་མྱ་ངན་ལས་མ་འདས་པ་རྣམས་ཡོངས་སུ་མྱ་ངན་ལས་བཟླ་བར་བགྱིའོ། །ཞེས་སེམས་བསྐྱེད་པར་བྱའོ། །དེ་ལྟར་དོན་བྱེད་པའང་དགེ་བ་གཞན་གྱིས་མི་ནུས་པས། ཇི་སྲིད་སེམས་ཅན་རྣམས་ཀྱི་མ་རིག་པའི་ལིང་ཐོག་མ་བསལ་བ་དེ་སྲིད་དུ་ཆོས་ཀྱི་འཁོར་ལོ་བསྐོར་བར་བསྐུལ་ལོ། །དེའང་ཡུན་རིང་བར་བྱ་བའི་ཕྱིར། ཇི་སྲིད་སེམས་ཅན་གྱི་ཁམས་མ་སྟོང་པ་དེ་སྲིད་དུ་མྱ་ངན་ལས་མི་འདའ་བར་གསོལ་བ་གདབ་པར་བགྱིའོ། །དེ་ལྟར་སྨོན་པར་བྱས་ནས ༑ ད་ནི་འཇུག་པ་ལམ་ལ་གནས་པ་ནི།

བདག་གིས་བཅོམ་ལྡན་འདས་སེངྒེ་སྒྲའི་ལམ་བཟླས་བསྒོམ་གཉིས་ལ་གནས་པར་བགྱིའོ། །ཞེས་ལམ་བསྟན་ཏོ། ། དེ་དག་གི་དགེ་བ་ཆུད་མི་ཟ་བར་བྱ་བའི་ཕྱིར་བསྔོ་བ་ནི། དེ་ལྟར་བགྱིས་པའི་བདག་གི་དགེ་བའི་རྩ་བ་འདིས་བདག་དང་སེམས་ཅན་ཐམས་ཅད་འཇིག་རྟེན་དབང་ཕྱུག་གི་གོ་འཕང་ཐོབ་པར་གྱུར་ཅིག དེ་ནས་ཐེ་ཚོམ་མི་ཟ་བར་བྱ་བའི་ཕྱིར་གནང་བ་ནོད་པ་ནི། རྟེན་དེ་དག་གིས། རིགས་ཀྱི་བུ་ཁྱོད་གནས་པ་འདིས་ལེགས་པར་གནས་ན་མྱུར་དུ་མཆོག་གི་དངོས་གྲུབ་འགྲུབ་པར་འགྱུར་རོ། །ཞེས་གསུངས་པས་གནང་བ་ནོད་པར་བྱའོ། །དེ་ནས་དེ་དག་ལ་མཆོད་པས་མཆོད་ནས ༑ ཨོཾ་བཛྲ་མུཿཞེས་བརྗོད་པས་མི་དམིགས་པར་གཤེགས་སུ་གསོལ། དེ་ལྟར་ཚོགས་བསགས་བཅུ་གསུམ་ནི་ཐང་ཆུ་བའི་ལུགས་སོ། །ཡང་བླ་མ་མེན་ཚ་གླིང་པ་ནི ༑ བདུན་པོ་རྣམ་དག་ཙམ་བྱ་གསུངས་པས། བློའི་འཇུག་པ་གང་ལྟར་ཡང་བདེ་བ་བྱའོ། །དེ་ནས་ཚད་མེད་བཞི་བསྒོམ་པ་ནི། སྐུའི་བྱིན་གྱིས་བརླབ་པ་དང༌། གསུང་གི་བྱིན་གྱིས་བརླབ་པ་དང༌། ཐུགས་ཀྱི་བྱིན་གྱིས་བརླབ་པའོ། །དང་པོ་ནི ༑ སྡིགས་མཛུབ་ཕྱོགས་བཅུར་བསྟན་ཞིང་སེ་གོལ་གཏོགས་པ། གཉིས་པ་ནི། ངག་ཏུ། ཨོཾ་སུ་ཁ་བྷ་ཝནྟུ། ཞེས་བརྗོད་དོ། །གསུམ་པ་ནི། ཧྲིཿལས་འོད་འཕྲོས་ཏེ ༑ བྱམས་པ་ལ་ཤར་དུ་སྤྲོས། དེས་ཕྱོགས་བཅུའི་སེམས་ཅན་ཐམས་ཅད་ལ་ཁྱབ་པས། ཐམས་ཅད་རྣམ་པ་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག་པར་བསམ། སྙིང་རྗེ་ལ་སྔར་བཞིན་བྱང་དུ་སྤྲོས། རྣམ་པ་སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག་པར་བསམ། དགའ་བ་ལ་སྔར་བཞིན་ནུབ་ཏུ་སྤྲོས། རྣམ་པ་སྔར་གྱི་གཉིས་པོ་ལ་དགའ་བའོ། །བཏང་སྙོམས་ལ་སྔར་བཞིན་ལྷོར་སྤྲོས། རྣམ་པ་དགྲ་གཉེན་ཐ་མལ་པ་མེད་པར་སྔར་བཞིན་དུ་གྱུར་པར་བསམ ༑ ཡང་ན། མདོར་བསྡུས་ནས་ཐུགས་ཀྱི་བྱིན་གྱིས་བརླབ་པ་གཉིས་ལས་རང་གི་ངོ་བོ་བདེ་བ་དང་ལྡན་པར་གྱུར་ཅིག་པར་བསམ་པ་ལ་སོགས་པ་གཉིས་ཙམ་བསམས་ཀྱང་བཏུབ་གསུངས།

བསོད་ནམས་ཀྱི་ཚོགས་སོ། །དེ་ནས་གཞུང་ནས་འབྱུང་བའི་སྔགས་བརྗོད་དེ། དེའི་དོན་ནི། ཆོས་ཐམས་ཅད་རང་བཞིན་གྱིས་རྣམ་པར་དག་པའོ། །དེ་བཞིན་དུ་བདག་ཀྱང་རྣམ་པར་དག་པའོ། །ཞེས་དྲན་པར་བྱས་ལ། སྟོང་པ་ཉིད་བསམ་སྟེ་ཡེ་ཤེས་ཀྱི་ཚོགས་སོ། །དེ་ནས་ལྷ་བསྐྱེད་པ་ནི། སྟོང་པའི་ངང་ལས་པྃ་ལས་པདྨ་དམར་པོའོ། །དེའི་སྟེང་དུ་ཨཿཚེག་དྲག་ཅན་ལས་སེངྒེ་དཀར་པོ་མགོ་གཡས་སུ་བསྟན་པ། ཁ་གྱེན་དུ་བལྟས་པ་རལ་པ་དམར་པོ་ཐུར་ལ་འཕྱང་བ། རིན་པོ་ཆེའི་རྒྱན་གྱིས་བརྒྱན་པའོ། །དེའི་སྟེང་དུ་ཟླ་བ་ལ་ཧྲཱིཿདཀར་པོ་ཚེག་དྲག་ཅན་བསམས་ལ། དེ་ལས་འོད་འཕྲོས། བདེ་བར་གཤེགས་པ་རྣམས་ལ་མཆོད་བསྐུལ། སེམས་ཅན་གྱི་སྒྲིབ་པ་སྦྱངས། རྗེ་བཙུན་གྱི་གོ་འཕང་ལ་བཀོད། དེ་རྣམས་ཚུར་འདུས་ཧྲིཿལ་ཐིམ་པ་ལས་སྐུ་རྫོགས་པར་བསྐྱེད་དོ ༑ ༑ དེའི་མཚན་ཉིད་གཞུང་ན་གསལ་ཏེ། དམ་ཚིག་པ་བསྐྱེད་པའོ། །དེ་ནས་ཡེ་ཤེས་པ་གཞུག་པ་ནི། རང་གི་སྙིང་གར་ཟླ་བ་ལ་ཧྲིཿབསམས་པ་ལས་འོད་འཕྲོས་པས་ཡེ་ཤེས་པ་མདུན་དུ་སྤྱན་དྲངས་ལ། དེ་ལ་གྲུབ་ན་ཚོགས་བསག་བཅུ་གསུམ་བྱ ༑ མ་གྲུབ་ན་ཕྱག་དང་མཆོད་པ་ཙམ་བྱས་ལ། ངག་ཏུ། ཛཿཧཱུྃ་བྃ་ཧོཿཞེས་བརྗོད། སེམས་ཀྱིས་དགུག་པ་དང༌། གཞུག་པ་དང༌། བཅིང་བ་དང༌། དབང་དུ་བྱ་བའོ། །

དེ་ནས་གནས་གསུམ་སྲུང་བ་ནི། དཔྲལ་བ་དང༌། མགྲིན་པ་དང༌། སྙིང་གའི་སྟོད་རྣམས་སུ་ཟླ་བ་ལ་ཨོཾ་དཀར་པོ་དང༌། ཨཱཿདམར་པོ་དང༌། ཧཱུྃ་སྔོན་པོ་རྣམས་དགོད་དོ ༑ ༑ དེ་ནས་དབང་བསྐུར་བ་ནི། ཡང་ཟླ་བའི་སྟེང་གི་ཧྲིཿའི་འོད་ཟེར་གྱིས་སངས་རྒྱས་དང་བྱང་ཆུབ་སེམས་དཔའ་ཁྲོ་བོ་དང༌། རིག་མ་དང༌། ལྷ་མོ་རྣམས་སྤྱན་དྲངས་ཏེ། དེ་དག་ལ་ཡིད་ཀྱིས་མཆོད་པ་བྱས་ལ། བཅོམ་ལྡན་དེ་བཞིན་གཤེགས་པ་ཀུན། །བཅོམ་ལྡན་བདག་ཉིད་ཆེན་པོ་རྣམས། །ཐུགས་རྗེའི་བདག་ཉིད་ཅན་རྣམས་ཀྱིས། །བདག་ལ་དབང་བསྐུར་སྩལ་དུ་གསོལ། །ཞེས་གསོལ་བ་གདབ་པ་དང༌། ཁྲོ་བོས་བགེགས་བསྐྲད། བྱང་སེམས་ཀྱིས་བཀྲ་ཤིས་བརྗོད། རིག་མ་དང་ལྷ་མོས་མཆོད་པའི་ཆར་འབེབས། དེ་བཞིན་གཤེགས་པ་རྣམས་ཀྱིས་བདུད་རྩིའི་ཆུ་རྒྱུན་གྱིས་སྤྱི་གཙུག་ནས་དབང་བསྐུར་བར་བསམ་སྟེ། རྐང་མཐིལ་གྱི་བར་དུ་གང་ནས་ཆུའི་ལྷག་མ་ཡར་ལུད་པ་ལས་སྣང་བ་མཐའ་ཡས་ཀྱིས་དབུར་བརྒྱན་པར་གྱུར་ཏོ། །དེ་ཉིད་ཀྱི་ཚེ་རིགས་ལྔའི་འཕྲོ་བའང་གྲུབ་སྟེ། སྤྱི་བོ་ན་རྣམ་སྣང་ ༑ དཔུང་པ་གཡས་པ་ལ་མི་བསྐྱོད་པ། གཡོན་པ་ལ་འོད་དཔག་མེད། དཀུ་ ( ¡¶ ཞ ¡· སྐུ་ ) གཡས་པ་ལ་རིན་འབྱུང༌། གཡོན་པ་ལ་དོན་ཡོད་གྲུབ་པ་འཕྲོ་བའོ། །དེ་ལྟར་བསྒོམས་ལ་རྫོགས་པ་དང༌། ལྷའི་སྐུ་ལ་དམིགས་ཏེ་གསལ་གདབ་ཅིང་བསྒོམ་པར་བྱའོ། །དེ་ལས་སྐྱོ་བར་གྱུར་ན་བཟླས་པ་བྱ་བ་ནི། སྙིང་གར་ཟླ་བ་ལ་ཧྲིཿདཀར་པོ་བསམས་པའི་མཐར། ལས་དང་མཐུན་པའི་ཁ་དོག་གིས་བསྐོར་བ་ལ་དམིགས་ཏེ་བཟླས་པ་བྱའོ། དེ་ནས་བསྒོམ་བཟླས་ཀྱིས་སྐྱོ་བར་གྱུར་ན། ཐུན་མཚམས་སུ་གཏོར་མ་གཏང་བ་ནི། ཅི་འབྱོར་པའི་ཁ་ཟས་གཙང་མ་སྣོད་གཙང་མར་བཤམས་ཏེ། ཨོཾ་ཞེས་བརྗོད་པས་ཟླ་བའི་སྟེང་དུ་ཨོཾ་བསམས་པའི་འོད་ཟེར་གྱིས་འགྲོ་བ་རིགས་དྲུག་ཐམས་ཅད་བཀུག་པར་བསམ། དེ་ནས་གཏོར་མའི་སྟེང་དུ་ཨཱཿབསམས་ཏེ་ཨཱཿལན་བཞི་བརྗོད་པའི་དང་པོས་སྟོང་པར་སྦྱངས། གཉིས་པས་མང་དུ་སྤེལ། གསུམ་པས་བདུད་རྩིར་གྱུར་པར་བསམ།

བཞི་པས་ཅི་འདོད་པ་འབྱུང་བར་བསམ་མོ། །ཧཱུྃ་ཞེས་བརྗོད་པས་ཐམས་ཅད་ཀྱིས་མཉམ་པར་ཐོབ་པར་བསམས་ལ། ཨ་ཀཱ་རོའི་སྔགས་ཀྱང་ལན་གསུམ་མམ་བདུན་བརྗོད་དེ། འདོད་པའི་དོན་ལ་གསོལ་བ་གདབ་པར་བྱའོ། །དེ་ནས་ཡེ་ཤེས་སེམས་དཔའ་གཤེགས་སུ་གསོལ་བ་ནི། མར་མེ་གཅིག་ལས་གཉིས་མཆེད་པའི་ཚུལ་དུ་གཤེགས་སུ་གསོལ་ལ། རང་གི་གནས་གསུམ་བསྲུངས་ཏེ། དེ་ནས་གྲུབ་ན་དེ་ལ་ཚོགས་བསག་བཅུ་གསུམ་གྱིས་ཚོགས་བསག་བྱའོ། །དེ་མ་གྲུབ་ན་ཕྱག་དང་མཆོད་པ་ཙམ་བྱས་ལ། ཡི་གེ་བརྒྱ་པས་ཉམས་ཆགས་བསྐང༌། བཟོད་པར་གསོལ་ལ། ཨོཾ་བཛྲ་མུཿཞེས་བརྗོད་པས་གཤེགས་སུ་གསོལ། ཡང་རང་དམ་ཚིག་པ་ལ་གནས་གསུམ་བསྲུང་བ་བྱ། དགེ་བའི་རྩ་བ་རྫོགས་པའི་བྱང་ཆུབ་ཏུ་བསྔོའོ།། ཐམས་ཅད་སེངྒེ་སྒྲའི་ང་རྒྱལ་གྱིས་གླེགས་བམ་བཀླག་པ་དང། འཆད་པ་དང༌། ཉན་པ་དང༌། འདྲི་བ་ལ་སོགས་པའི་སྤྱོད་ལམ་ཐམས་ཅད་བྱའོ། །ཟས་ཀྱི་དུས་སུ་ཁ་ཟས་བདུད་རྩིའི་རང་བཞིན་དུ་བསམས་ལ། ལྷ་མཆོད་པའི་བསམ་པས་ལོངས་སྤྱད་པར་བྱའོ། །དེ་ལྟ་བུའི་བྱ་བས་ཐུན་གསུམ་མམ་བཞིའི་རྣལ་འབྱོར་གྱིས་འབུམ་ཕྲག་བཞི་ལ་སོགས་པ་བསྐྱལ་བར་བྱའོ། །དེ་ལྟར་བསྙེན་པ་ཡོངས་སུ་རྫོགས་པ་དང༌། མཎྜལ་ལ་བརྟེན་ཏེ་གཟུངས་བསྒྲུབ་པ་ནི། གནས་ཉམས་དགའ་བར་འཕགས་པ་སྤྱན་རས་གཟིགས་དབང་ཕྱུག་གི་རྟེན་བཞུགས་པའམ། དེ་མེད་ན་མཎྜལ་བའི་རྣམ་པ་ལྔས་བྱུགས་པ་ལ། མེ་ཏོག་ཚོམ་བུ་དྲུག་དགོད་པར་བྱའོ། ། དེའི་མདུན་དུ་མཆོད་པ་དང་བ་ལིཾ་དང༌། མེ་ཏོག་དཀར་པོ་དང༌། བ་སེར་སྐྱའི་ལྕི་བ་ས་ལ་མ་ལྷུང་བ་རས་ཀྱི་ཚག་མ་ལ་བཙགས་པ་དྲི་ཞིམ་པོ་དང་སྦྱར་བ་སྟ་གོན་བྱས་ལ། ཁྲུས་བྱས་ཏེ་སྟན་བདེ་བ་ལ་འདུག་ནས། རང་ལྷའི་རྣལ་འབྱོར་རྫོགས་པར་བསྒོམས་ལ་བཟླས་པ་ཅུང་ཞིག་བྱའོ། །དེ་ནས་མེ་ཏོག་དཀར་པོ་ནས་རེ་རེ་བླངས་ཏེ་རེ་རེ་ལ། ཨོཾ་ཨཱཿཧྲིཿསིདྷ་ནཱ་ད་ཧཱུྃ་ཕཊ། ཅེས་ལན་བདུན་བདུན་བཟླས་ཏེ་འཕགས་པ་སྤྱན་རས་གཟིགས་སམ། མཎྜལ་ཚོམ་བུ་དྲུག་པའི་མདུན་ནས་ཚར་དུ་རང་གི་གཡོན་ནས་བརྩམས་ཏེ་མཎྜལ་བརྒྱད་ཀྱི་སར་མེ་ཏོག་རེ་རེ་བཞག་ནས་བྱིན་གྱིས་བརླབ་བོ།

།དེ་ནས་བའི་ལྕི་བ་བླངས་ཏེ། སྔར་གྱི་མེ་ཏོག་བསལ་ལ། དེའི་ཤུལ་དུ་མཎྜལ་རེ་རེ་ལ་གཟུངས་ལན་བཅུ་གསུམ་བཟླས་ཤིང་ལན་བཅུ་གསུམ་བྱུགས་ཏེ། མདོར་ན་མཎྜལ་དང་གཟུངས་བཅུ་གསུམ་པ་བརྒྱད་དོ། ། མཎྜལ་བྱུག་ཅིང་བའི་ལྕི་བ་ལྷག་མ་ལག་པ་ལ་གོས་པ་ལ་མཆིལ་མ་བཏབ་ཅིང་ན་བ་ལ་སོགས་པ་ལ་བྱུག་པར་བྱའོ། །ན་བ་མེད་ན་སྣོད་གཙང་མར་བྱུགས་ལ་བཟུང་སྟེ་སྡུག་བསྔལ་བ་གཞན་ལ་སྦྱིན་པར་བྱའོ། །དེ་ལྟར་ཇི་སྲིད་འབྱོར་བ་བྱས་ཏེ་འཇོག་པའི་དུས་སུ་གྲུབ་ན་སྔགས་བཟླས་ཏེ་གཏོར་མ་བཏང་ལ་ཡེ་ཤེས་པ་གཤེགས་སོ། །བཟླས་པ་མ་གྲུབ་ན་གཏོར་མ་བཏང་སྟེ་ཡེ་ཤེས་པ་གཤེགས་སུ་གསོལ་པ་ཇི་ལྟ་བ་བཞིན་བྱ་སྟེ། མཎྜལ་རས་དཀར་པོས་གཡོགས་ལ་བཞག་གོ ། མེ་ཏོག་དང་ལྕི་བ་ལྷག་མ་ལ་གཅེས་སྤྲས་སུ་བྱའོ། །སྤྱོད་ལམ་སྔར་བཞིན་བྱའོ། ། ཐུན་གཉིས་པ་ལ་སོགས་པ་ལ་ལྕི་བ་ཡོད་ན་མེ་ཏོག་བྱིན་གྱིས་བརླབ། ལྕི་བ་མི་སྤོ་ན་བྱིན་གྱིས་བརླབ་མི་དགོས། ལྷག་མ་སྔ་མ་བཞིན་སྤྱད་དོ། །དེ་ལྟ་བུ་ཐུན་གསུམ་མམ་གཉིས་ཀྱང་རུང་སྟེ། ཉི་མ་བདུན་ནམ་བཅུ་གསུམ་མམ་ཉི་ཤུ་རྩ་གཅིག་གིས་མཚམས་མེད་པ་བྱས་པ་མ་ཡིན་པ་རྣམས་འགྲུབ་པར་འགྱུར་རོ། །མ་གྲུབ་ན་མཚམས་མེད་བྱས་པ་ཡིན་པས་ཡང་བསྙེན་པ་བསྐྱར་ལ་བྱའོ། །འགྲུབ་མི་འགྲུབ་ཀྱི་ཐེ་ཚོམ་བསལ་བའི་དོན་དུ་རྨི་ལམ་བརྟག་པ་ནི། འཕགས་པ་སྤྱན་རས་གཟིགས་དབང་ཕྱུག་གི་སྤྱན་སྔར་ལྕི་བ་ས་ལ་མ་ལྷུང་བས་མཎྜལ་བྱས་ལ། མེ་ཏོག་ཚོམ་བུ་དྲུག་བཀོད་དེ། དེའི་མདུན་དུ་མཆོད་པ་དང་གཏོར་མ་བཤམ། བུམ་པ་ཆོ་ག་ཇི་ལྟ་བ་བཞིན་ཏེ། དྲི་ཞིམ་པོའི་ཆུས་བཀང་ལ། དེའི་སྟེང་དུ་རྡོ་རྗེ་ལ་གཟུངས་ཐག་བཏགས་ལ་བཞག་གོ །དེ་ནས་ཁྲུས་བྱས་ཏེ་སྟན་ལ་འདུག་ལ་ལྷའི་རྣལ་འབྱོར་རྫོགས་པར་བསྐྱེད་དེ། གཟུངས་ཐག་ནས་བཟུང་ལ་སྔགས་བརྒྱ་རྩ་བརྒྱད་བཟླ་བར་བྱའོ། ། ( ¡¶ ཞ ¡· + དེ་ནས་བུམ་པར་ལྷ་བསྐྱེད་ནས་གཟུངས་ཐག་ནས་བཟླས་པ་བྱས་ལ༑ དེ་རྗེས་མུ་ཙི་ལི་ལ་སོགས་པ་བརྒྱ་རྩ་བརྒྱད་བཟླས་རྗེས་བུམ་ལྷ་དང་མདུན་བསྐྱེད་ལ་མཆོད་བསྟོད་གཏོར་མ་འབུལ།

བུམ་པ་དང་སྒྲུབ་པའི་མཎྜལ་ལ་བསྟེན་ནས་ཡེ་ཤེས་པ་གཤེགས་དམ་ཚིག་པ་བསྡུ། ) དེ་ནས་གཏོར་མ་གཏང་བས་ཡེ་ཤེས་པ་གཤེགས་པ་ལ་སོགས་པ་ཇི་ལྟ་བ་བཞིན་བྱ་སྟེ ༑ ཆུས་གདོང་བཀྲུས་ནས་གོས་གཙང་མ་གྱོན་ཏེ་ལྷའི་ང་རྒྱལ་དང་ལྡན་པ། འཇིགས་པ་མེད་པས་རང་གི་འདོད་པའི་དོན་ཡིད་ལ་བྱེད་པའི་བསམ་པ་དང་ལྡན་པས ༑ གློ་གཡས་ས་ལ་ཕབ་སྟེ་ཉལ་བར་བྱས་ན་ཇི་ལྟར་འདོད་པའི་དོན་མཐོང་བར་འགྱུར་རོ། །གྲུབ་པ་བརྟན་པར་བྱ་བའི་ཕྱིར་སྲུང་བའི་འཁོར་ལོ་བཅིང་བ་ནི། དེ་ཉིད་ཀྱི་སྲིན་ལག་གི་ཁྲག་གིས་བྲི། དེའང་པདྨ་འདབ་མ་བརྒྱད་པ་མུ་ཁྱུད་གཉིས་པ་བྲིས་པའི་ལྟེ་བར་ཧྲཱིཿདེའི་མཐའ་མ་ན་ཕར་ཆེ་གེ་མོ་ལ་ཤཱནྟིཾ་ཀུ་རུ། པུཥྟིཾ་ ཀུ་རུ། རཀྵ་ཀུ་རུ་སྭཱཧཱ། ཞེས་བྱ་བ་བྲི། འདབ་མ་བརྒྱད་ལ་ཧྲིཿདང་སྭཱ་ཧཱ་མ་གཏོགས་པའི་ཡི་གེ་བརྒྱད་གཡས་སྐོར་གྱིས་བྲི། མུ་ཁྱུད་ནང་མ་ལ་ཨཱ་ལི་གཡོན་སྐོར་ཀཱ་ལི་གཡས་སྐོར་བྲི། ཕྱི་རོལ་གྱི་མུ་ཁྱུད་ལ། ན་མོ་རཏྣ་ཏྲ་ཡཱ་ཡ། ཞེས་བྱ་བ་ལ་སོགས་པ་གཟུངས་རིང་བྲི་བར་བྱའོ། །དེ་ལྟར་བྲིས་པ་ལ་རབ་ཏུ་གནས་པར་བྱ་བ་ནི། མཆོད་པ་མེ་ཏོག་ལ་སོགས་པ་དང་ལྷ་བཤོས་གསུམ་བྱ། གཏོར་མ་གསུམ་བཤམས་ལ། བདག་ཉིད་ཀྱི་ལྷའི་རྣལ་འབྱོར་རྫོགས་པར་བསྒཽམ་པ་དང༌། བཟླས་པ་ཅུང་ཞིག་བྱའོ། །དེ་ནས་འཁོར་ལོ་མཎྜལ་གྱི་སྟེང་ན་ཡོད་པ་དེ། སྭ་བྷ་ཝའི་སྔགས་ ¡Ã ཀྱིས་སྟོང་པར་བསྒོམས། སྟོང་པའི་ངང་ ( ¡¶ ཞ ¡· - ཀྱིས་སྟོང་་་་་་་པའི་ངང་ ) ལས་ཧྲིཿདཀར་པོ་ལས་འཁོར་ལོ་ཇི་ལྟ་བ་བཞིན་དུ་བསྐྱེད། དེ་ནས་རང་གི་སྙིང་གའི་ཧྲཱིཿདང་འཁོར་ལོའི་ཡི་གེའི་ཚོགས་ལས་འོད་འཕྲོས་པས་ཕྱོགས་བཅུའི་དེ་བཞིན་གཤེགས་པའི་ཐུགས་ཀ་ནས་ཡེ་ཤེས་ཀྱི་འཁོར་ལོ་གཅིག་སྤྱན་དྲངས་ནས ༑ དེ་ལ་བསྟིམ་སྟེ་མཆོད་པ་དབུལ། དམ་ཚིག་ཅན་ལ་གཏོར་མ་གཅིག་གཏང་ངོ་ ༑ ༑ དེ་ནས་ཡང་སྙིང་གའི་ས་བོན་དང་འཁོར་ལོའི་ཡི་གེ་ཚོགས་ལས་འོད་འཕྲོས་པས་བསྲུང་བར་བྱ་བ་གང་ཡིན་པ་དེའི་རྣམ་ཤེས་བཀུག་ལ།

སྙིང་པོ་དང་གཟུངས་སྔགས་ལ་སོགས་པ་ལ་བསྟིམ། དེའི་ལུས་དཔག་ཏུ་མེད་པ་བཀུག་ལ་ཨཱ་ལི་ཀཱ་ལི་བསྟིམ་ལ། ཡང་མཆོད་པ་བྱ། གཏོར་མ་གཅིག་གཏང་ངོ༌། །དེ་ནས་འཁོར་ལོ་ལག་པ་གཡས་པས་བཟུང་ལ། སྙིང་པོ་ལ་ཆེ་གེ་མོ་རཀྵ་རཀྵ། ཞེས་སྤེལ་ལ་བརྒྱ་རྩ་བརྒྱད་བཟླ། དེ་ནས་གཟུངས་སྔགས་སྤེལ་ཚིག་དང་བཅས་པ་ ( ¡¶ ཞ ¡· + ཅན་བརྒྱ་རྩ་བརྒྱད་ ) བཟླ། དེ་ནས་ཨཱ་ལི་སྤེལ་ཚིག་དང་བཅས་པ་བཟླ། དེ་ནས་ཀཱ་ལི་སྤེལ་ཚིག་དང་བཅས་པ་བཟླ། དེ་ནས་ ¡Ã སརྦ་ཏྲཱ་ས་སྤེལ་ཚིག་དང་བཅས་པ་བཟླ། མཐར་ ( ¡¶ ཞ ¡· ན་མོ་རཏྣ་ཏྲ་ཡ་ལ་སོགས་པ་སྤེལ་ཚིག་དང་བཅས་པ་བརྒྱ་རྩ་བརྒྱད་བཟླས། དེ་ནས་ ) སེངྒེ་སྒྲའི་ཡི་གེ་བརྒྱ་པ་སྤེལ་ཚིག་དང་བཅས་པ་བརྒྱ་རྩ་བརྒྱད་བཟླའོ ༑ ༑ དེ་ནས་འཁོར་ལོ་དྲིལ་ལ་ཟངས་ལ་སོགས་པར་བཅུག་སྟེ་གདགས་པ་ནི ༑ དང་པོར་བསྒྲུབ་པར་བྱ་བ་དེའི་ལུས་ལ་གཏོར་མས་ལན་གསུམ་བསྐོར་ཞིང་གཏོར་མའི་སྔགས་བརྗོད་པས་དེའི་རྒྱུད་ལ་གནས་པའི་གདོན་དེ། དེ་ལས་བདུད་ ( ¡¶ ཞ ¡· གུད་ ) དུ་ཕྲལ་ལ། སྙིང་པོ་དང་གཟུངས་སྔགས་བཟླས་ཤིང་ ( ¡¶ ཞ ¡· + སྐྱེས་པའི་ ) དཔུང་པ་གཡོན་པ་ལ་གདགས་སོ། །ཡི་གེ་བརྒྱ་པ་ལན་གསུམ་གྱིས་བརྟན་པར་བྱའོ། །ཕྱིས་འཇིགས་པ་དང་ཡ་ང་བ་ལ་སོགས་པ་བྱུང་ན་རང་གི་ལག་པ་དེ་ལ་འཇུས་ལ། མགོན་སྐྱབས་ཞུ་བར་དམིགས་ཏེ་སྔགས་རྣམས་སྔར་བཞིན་བཟླའོ ༑ ༑ རྫོགས་སོ།། །།ཡི་གེ་བརྒྱ་པ་ནི། ཨོཾ་སིདྷ་ནཱ་ད་ས་མ་ཡ། མ་ནུ་པཱ་ལ་ཡ། སིདྷ་ནཱ་ད་ཏྭཻ་ནོ་པ་ཏིཥྛ། དྲྀ་ཌྷོ་མེ་བྷ་ཝ། སུ་ཏོ་ཥྱོ་མེ་བྷ་ཝ། ཨ་ནུ་རཀྟཽ་མེ་བྷ་ཝ། སུ་པོ་ཥྱོ་མེ་བྷ་ཝ། སརྦ་སིདྡྷིམྨེ་པྲ་ཡཙྪ། སརྦ་ཀརྨ་སུ་ཙ་མེ། ཙིཏྟཾ་ཤྲེ་ཡཾ་ཀུ་རུ་ཧཱུྃ། ཧ་ཧ་ཧ་ཧ་ཧོ། བྷ་ག་ཝཱཾ་སིདྷ་ནཱ་ད་མཱ་མེ་མུཉྩ། སིདྷ་ནཱ་ད་བྷ་ཝ་མ་ཧཱ་ས་མ་ཡ་ས་ཏྭ་ཨ།། །། ༄༅། །སེངྒེ་སྒྲའི་བསྡུས་དོན་བཞུགས། ༄༅། །གདོན་དགྲོལ་བའི་ཆོ་ག་ལ། ཀླུའི་རིགས་བརྟག་པ་དང༌། ཆོ་ག་དངོས་སོ། །དེ་ལ་གསུམ། སྦྱོར་བ་དང༌། དངོས་གཞི་དང༌། རྗེས་གསུམ་ལས།

དང་པོ་སྦྱོར་བ་ནི་ལྔ་སྟེ། མཎྜལ་དང་དཀྱིལ་འཁོར་བཤམ་པ་དང༌། བུམ་པ་བཤམ་པ་དང༌། ཀླུ་མཆོད་ཅིང་གསོ་བའི་རྟེན་བཤམ་པ་དང༌། མཆོད་པ་བཤམ་པ་དང༌། གཏོར་མ་བཤམ་པའོ། །དང་པོ་ལ་གཉིས་ཏེ། ལྷའི་མཎྜལ་དང༌། ཀླུའིའོ ༑ ༑ གཉིས་པ་ལ་གསུམ་སྟེ། བསྒྲུབ་བྱ་ལ་དགོས་པ་ལྷའི་བུམ་པ་དང༌། ཀླུ་སྡུག་བསྔལ་དང་བྲལ་བ་བརྟན་པར་བྱ་བའི་ཕྱིར་དབངབསྐུར་བའི་བུམ་པ་དང༌། ཀླུའི་ནད་གསོ་བའི་རྩི་སྨན་བླུགས་པའི་བུམ་པའོ། །གསུམ་པ་རྟེན་ལ་གཉིས་ཏེ། མཆོད་པའི་རྟེན་རྒྱལ་པོ་དགུའི་གཟུགས་དང༌། མཆོད་པ་དང་གསོ་བ་གཉིས་ཀའི་རྟེན་ཀླུ་ཕལ་པ་དང་ས་བདག་གི་རྟེན་ནོ། །བཞི་པ་མཆོད་པ་ནི་གཉིས་ཏེ། ཐུན་མོང་བ་ཨརྒྷཾ་ལ་སོགས་པ་དང༌། ཐུན་མོང་མ་ཡིན་པ་བདུག་པ་ལ་སོགས་པའོ། ། ལྔ་པ་གཏོར་མ་ནི་གཉིས་ཏེ། དམ་ཚིག་ཅན་གྱི་དང་ཀླུའིའོ། །དངོས་གཞི་ལ་གསུམ་སྟེ། ལྷ་དང་འབྲེལ་བའི་བྱ་བ་དང༌། གདོན་གྱི་ལས་དང༌། བསྒྲུབ་བྱ་ལ་ཇི་ལྟར་བྱ་བའོ། །དང་པོ་ལ་གསུམ་སྟེ། སངས་རྒྱས་ལ་མཆོད་པ་དང༌། དམ་ཚིག་ཅན་ལ་གཏོར་མ་སྦྱིན་པ་དང༌། བུམ་པ་བྱིན་གྱིས་བརླབ་པའོ། །གཉིས་པ་ལ་གསུམ་སྟེ། ཀླུའི་མཆོད་པ་དང༌། ནད་གསོ་བ་དང༌། དབང་བསྐུར་བའོ། །གསུམ་པ་ལའང་གསུམ་སྟེ། བསྒྲུབ་བྱ་ཁྲུས་བྱ་བ་དང༌། བྱབ་པ་དང༌། སྲུང་བའོ། །དེ་ལྟར་དགུའོ། །མཇུག་གཤེགས་སུ་གསོལ་བ་དང༌། བདག་བསྲུང་སྟེ་གཉིས་སུ་བསྡུ་བར་གསུངས་སོ། །དེ་ལྟར་སྦྱོར་བ་ལ་ལྔ། དངོས་གཞི་ལ་དགུ། མཇུག་གི་ཆོ་ག་ལ་གཉིས་ཏེ་ཆོ་ག་བཅུ་དྲུག་ཏུ་བསྡུས་པ་ཤེས་པར་བྱའོ།། །།༄༅། །ཨོཾ་སྭསྟི། ནོར་རྒྱས་དུང་སྐྱོང་གཉིས་ནི་རྒྱལ་རིགས་ཡིན་ཏེ་སེར་པོ་ས་ལ་དབང༌། དགའ་བོ་རིགས་ལྡན་གཉིས་ནི་བྲམ་ཟེ་ཡིན་ཏེ་དཀར་པོ་ཆུ་ལ་དབང་ ༑ པདྨ་འཇོག་པོ་གཉིས་ནི་རྗེའུ་རིགས་ཡིན་ཏེ་དམར་པོ་མེ་ལ་དབང༌། པད་ཆེན་སྟོབས་རྒྱུ་གཉིས་ནི་དམངས་རིགས་ཡིན་ཏེ་སྔོ་ནག་རླུང་ལ་དབང༌། དུག་དེ་ཀུན་ཀྱང་འཇོམས་པར་བྱེད་པ། །གཙོ་བོར་གྱུར་པ་ཆུ་ལྷ་སྟེ།

།འབྱུང་བ་ནམ་མཁའི་རང་བཞིན་ཅན། །དེ་བས་དེ་ཉིད་འབད་དེ་བཟླའོ། །དེ་བས་ན་དང་པོ་བརྩམ་པའི་དུས་སམ། དུག་གསལ་བར་ངོས་མ་ཟིན་ན། ཆུ་ལྷ་ཉིད་ལ་བཟླ་བར་བྱ་སྟེ། སེངྒེ་སྒྲའི་རྣལ་འབྱོར་བྱས་ལ། སངས་རྒྱས་ལ་མཆོད་པ་དང༌། ཀླུའི་རྒྱལ་པོ་རྣམས་ལ་གཏོར་མ་དབུལ། མཆོད་བསྟོད་ནས། ཏྲི་ཤཱུ་ལ་ལ་སྦྲུལ་དཀར་པོ་གསལ་བར་དམིགས་ཏེ། རྗེ་བཙུན་གྱི་སྔགས་སྔོན་དུ་འགྲོ་བའི། ཨོཾ་ཕུཿཝ་རུ་ཎཱ་ཡ་ནཱ་ག་རཱ་ཛ་ཕུཿཧཱུྃ་ཕཊ། ཅི་ནུས་སུ་བཟླས་སོ། །དེ་ནས་དུག་གསལ་བར་སོང་ཟིན་ན་ས་བཟླའོ། །མེ་ཆུ་ལ་བཟླའོ། །ཆུ་དུག་ལ་རླུང་བཟླ། དུག་བཞིར་འདུས་པའི་ཀླུ་བརྒྱད་པོ་ཡང༌། ཏྲི་ཤཱུ་ལ་ལ་སྦྲུལ་ཁ་སྤྲོད་བཅིངས་ལ། གཞུང་ནས་འབྱུང་བའི་མདོག་དང་ལྡན་པར་གསལ་བར་དམིགས་ལ་བཟླའོ། །བཟླས་པ་གོང་གི་ལུགས་བཞིན་ནོ། །ལས་ལ་སྦྱར་བ་ནི། ཀླུ་འདུལ་བའི་ཁུ་བ་ལ་སོགས་པ་ཀླུ་དང་མི་མཐུན་པའི་རྫས་བསོགས་ལ། རྫས་དེ་དག་གིས་ལིངྒ་ལ་བྲབ་ཅིང༌། ཕུར་བུས་གདབ་པ་ལ་སོགས་པ་བྱ་སྟེ། དེའི་དུས་སུ་སྔགས་བཟླས་པ་ནི། ཨོཾ་ཨཱཿཧྲཱིཿསིདྷ་ནཱ་ད་ཧཱུྃ་ཕཊ། ཨོཾ་ཕུཿཝ་རུ་ཎཱ་ཡ་ནཱ་ག་རཱ་ཛ་ཕུཿ ཨོཾ་ཤྲཱི་མ་ཧཱ་ཀཱ་ལཱ་ཡ། ཤཱ་ས་ན་ཨུ་པ་ཧཱ་ ( ¡¶ ཞ ¡· ཀཱ་ ) རི་ཎི། ཨེ་ཥ་ཨ་པཤྩི་མཱ་ཀཱ་ལོ་ཨ་ཡཾ། ཨི་དཾ་རཏྣ་ཏྲ་ཡཱ་ཡ་ཨ་པ་ཀཱ་རི་ཎཱཾ ༑ ཡ་དི་པྲ་ཏཱི་ཛྙ་སྨ་ར་སི་ཏ་དཱ་ཨི་དཾ་དུཥྟཱ་ན། ཁ་ཁ་ཁཱ་ཧི་ཁཱ་ཧི། མཱ་ར་མཱ་ར། གྲྀཧྞ་གྲྀཧྞ། བནྡྷ་བནྡྷ། ཧ་ན་ཧ་ན། ད་ཧ་ད་ཧ། པ་ཙ་པ་ཙ། དཱི་ན་མེ་ཀེ་ན་མཱ་ར་ཡ་ཧཱུྃ་ཕཊ། ཅེས་རྫས་རྣམས་ཞུ་བར་སྦྱར་ལ་ལིངྒ་ལ་བྲབ་པ་དང༌། ཕུར་བུས་གདབ་པ་དང་ཛ་རྡུངས་ལ་སོགས་པས་འགྲུབ་པར་འགྱུར་རོ། །ལས་འདི་དག་ཀྱང་ལྷག་པའི་ལྷའི་བཟླས་པ་དང༌། གདོན་དགྲོལ་བ་ཡང་སྔོན་དུ་སོང་བས་བྱའོ།། གང་རུང་རུང་མི་བྱའོ། །ལས་འདི་ཡང་དང་པོར་བསྒོམ་བཟླས་ཙམ་གྱིས་མ་སོས་ན་གཟུངས་བསྒྲུབ་བྱའོ། །དེ་ནས་གདོན་དགྲོལ་བྱ། དེས་ཀྱང་མ་སོས་ན་རྨི་ལམ་བརྟག་པར་བྱས་པས་ཀླུ་གནོད་པ་ངོ་ཤེས་ནས།

དེ་ཡང་དུག་ངོས་མ་ཟིན་ན། བ་རུ་ཎའི་སྔགས་བཟླས་ཤིང་གཏོར་མ་སྦྱིན། དུག་ངོས་ཟིན་ན་རང་སེངྒེ་སྒྲའི་རྣལ་འབྱོར་དང་ལྡན་པས། ཏྲི་ཤཱུ་ལ་ལ་སྦྲུལ་སོ་སོ་དམིགས་ལ་སྔགས་སོ་སོ་བཟླས་སོ།། རྫོགས་སོ།། །།བཅོམ་ལྡན་འདས་ཀྱི་སྙིང་པོའི་མཐར། ཨོཾ་ཕུཿ་བ་སུ་ཀ་ཤཾ་ཁ་པཱ་ལཱ་ཡ། ནཱ་ག་རཱ་ཛ་ཕུཿཧཱུྃ་ཕཊ་སྭཱ་ཧཱ། ཞེས་བྱ་བ་ལ་སོགས་པ་བརྒྱད་པོ་ལ་ཡང་བྱའོ། །ཡང་ཀླུའི་གཟུགས་བརྙན་ལ་རྒྱལ་པོ་གདུག་པ་ཅན་ཕྱེ་བའི་དུས་སུ། གདུག་པ་ཅན་གྱི་རྫས་ཀྱིས་གཟུགས་བརྙན་ལ་བསྐོར་ཞིང༌། བཅོམ་ལྡན་འདས་ཆུ་བདག་གི་སྙིང་པོའི་མཐར། ན་མོ་ནཱ་ག་ནན་ལ་སོགས་པ་བཞི། དེ་ནས་རཱ་ཛ་དུཥྟ་ན་བི་དེ་ཤ་ཡ་བི་དེ་ཤ་ཡ། ཞེས་བཟླས་ལ། དེ་ནས་རྒྱལ་པོའི་གཟུགས་ལ་བྲབ་བོ།། །།༈ འཇིག་རྟེན་དབང་ཕྱུག་སེངྒེ་སྒྲ་ལ་ཕྱག་འཚལ་ལོ། །དང་པོར་འཇིག་རྟེན་དབང་ཕྱུག་གི་བསྒོམ་བཟླས་གཉིས་ཐུན་མཚམས་སུ་གཏོར་མ་གཏང་ཞིང་ ༑ བསྙེན་པའི་གྲངས་འབུམ་ཕྲག་བཞི་ཚང་ན་སོས་པར་འགྱུར་རོ། །བརྒྱ་ཞིག་ན་དེས་མ་སོས་ན། མཎྜལ་ལ་བརྟེན་ཏེ་གཟུངས་བསྒྲུབ་བོ། །དེས་ཀྱང་སོས་པར་མ་གྱུར་ན། ཆུ་བདག་གི་སྙིང་པོ་བཏགས་ལ་བསྙེན་པ་ཡང་བསྐྱར་ལ་བཟླས་པ་ཉིད་ཀྱིས་སོས་པར་འགྱུར་ཏེ། ཏྲི་ཤཱུ་ལ་ལ་དཀྲིས་པའི་སྦྲུལ་དཀར་པོ་ལ་ཐུགས་དམ་ལས་བསྐུལ་བར་དམིགས་ཤིང༌། ཨོཾ་ཨཱཿ་ཧྲིཿསིདྷ་ནཱ་ད་ཧཱུྃ་ཕཊ།

( ¡¶ ཞ ¡· + དེས་སོས་པར་མ་གྱུར་ན། ) ཨོཾ་ཕུཿཝ་རུ་ཎཱ་ཡ་ནཱ་ག་རཱ་ཛ་ཕུཿཧཱུྃ་ཕཊ་སྭཱཧཱ། ཞེས་གྲངས་ཅི་རིགས་པས་སོས་པར་འགྱུར་ཏེ། མ་སོས་ན་འབུམ་ཕྲག་བཞི་གཉིས་བསྐྱལ་ལོ། ། དེ་དག་གིས་ཀྱང་སོས་པར་མ་གྱུར་ན་དེའི་ཚེ། གདོན་དགྲོལ་བའི་ཆོ་ག་ཅི་རིགས་པར་བྱས་པས་ངེས་པར་འཚོའོ། །མ་སོས་ན་ནི་དེའི་ཚེ་སྲུང་བའི་འཁོར་ལོ་གདགས་སོ། །དེས་ཀྱང་མ་སོས་ན་ཡང་དུག་གསལ་པོར་ངོས་གཟུང་བར་བྱ་བའི་ཕྱིར་ཆུ་བདག་གི་སྙིང་པོ་བསྐྱར་ཏེ་བཟླའོ། །དུག་ངོས་ཟིན་ན་གཉེན་པོའི་སྔགས་གདམས་ངག་བཞིན་བཟླའོ། །གལ་ཏེ་དུག་གསལ་པོར་ངོས་མ་ཟིན་ནམ། ངོས་ སློབ་དཔོན་རྩེ་མོའི་གསུང་རབ་དཔེ་བསྡུར་མ་པོད་བཞི་པ། མེས་པོའི་ཤུལ་བཞག་ལས། ས་སྐྱ་བཀའ་འབུམ། PAGE 98PAGE 99