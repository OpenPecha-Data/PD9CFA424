ཀུ་ལླེ་དོན་བསྡུས་པའི་ཚུལ་གྱིས་གསལ་བར་བྱེད་ལ། གཞན་རྣམས་མ་ཚང་བ་ཁ་སྐོང་བའི་ཚུལ་དུ་གསལ་བར་བྱེད་དོ། །ཉེ་བའི་རྒྱུ་ནི་ལེའུ་བརྒྱད་པ་དང༌། ཕྱི་མའི་ལེའུ་གཉིས་པར་མི་གསལ་བ་གསལ་ཞིང་མ་ཚང་བ་ཁ་སྐོང་བའི་ཚུལ་དུ་ཤིན་ཏུའང་ཕན་འདོགས་སོ། །དབང་གི་རྐང་གྲངས་ནི་ལེའུ་བཅུ་པ་དང༌། ཕྱི་མའི་གསུམ་པ་དང༌། ལྔ་པ་དང༌། བཅུ་གཉིས་པར་དོན་བསྡུས་པའི་ཚུལ་གྱིས་ཕན་འདོགས་སོ། །དམ་ཚིག་གི་ཚོགས་བླ་མ་མཉེས་པར་བྱེད་པ་དང་བཅས་པ་ནི་ལེའུ་གཉིས་པ་དང༌། ཕྱི་མའི་ལེའུ་གསུམ་པར་མ་ཚང་བ་ཁ་སྐོང་བའི་ཚུལ་གྱིས་ཕན་འདོགས་སོ། །བསྟོད་པ་ནི་དཀྱིལ་འཁོར་དང༌། བསྐྱེད་པའི་རིམ་པ་འབྱུང་བའི་ཕྱོགས་ཀུན་ཏུ་ཁ་སྐོང་ངོ༌། །གླེང་གཞིའི་ཚིག་བསྡུས་པ་ནི་བརྗོད་བྱ་དང༌། རྗོད་བྱེད་དང༌། མངོན་པར་རྟོགས་པ་དང༌། རྩ་བའི་རྒྱུད་ཀྱི་གསལ་བྱེད་ཐམས་ཅད་ཚང་བ་ཡིན་པས་འདི་ལ་ཀུན་འཇུག་གོ །སྤྱིའི་དོན་ཏོ། །ཡན་ལག་གི་དོན་ལས་ཧེ་རུ་ཀ་གསུམ་ནི་འདིར་དཔའ་བོ་གཅིག་པའམ་ལྷན་ཅིག་སྐྱེས་པའི་རྣལ་འབྱོར་དུ་གསུངས་ཏེ། དེ་ལྟ་བུའི་མངོན་པར་རྟོགས་པ་བསྒོམ་ན་འོག་ཀུ་རུ་ཀུ་ལླེ་ལ་སོགས་པ་དང་འདྲ་བས་དེར་བརྗོད་པར་བྱའོ། །དཀྱིལ་འཁོར་དུ་བསྒོམ་ན་རྩ་བའི་རྒྱུད་དང་ཐུན་མོང་དུ་བྱས་ཏེ་ཚོགས་ཀྱི་ཞིང་སྤྱན་དྲང་བ་ནས་གཞལ་ཡས་ཁང་བསྒོམ་པའི་བར་ལེའུ་བཅུ་གཉིས་པ་བཞིན་བྱ། དེ་ནས་མངོན་བྱང་ལྔ་ལས་རྒྱུ་རྡོ་རྗེ་འཛིན་པ་བསྐྱེད་པ་དང༌། འཁོར་གྱི་ལྷ་མོ་དབྱུང་བ་ནས་བརྩམས་ཏེ་ཡན་ལག་ཐམས་ཅད་གོང་དུ་བསྟན་པ་བཞིན་རྒྱས་པར་ཤེས་པར་བྱའོ། །ཡང་ཕྱག་གཉིས་པ་ལ་ཡུམ་མེད་པས་འཁོར་གྱི་ལྷ་མོ་སྙིང་ག་ནས་འབྱིན་ལ་དེའི་ཕྱིར་རྒྱུ་རྡོ་རྗེ་འཛིན་པ་འོད་དུ་ཞུ་བ་དང༌། གླུས་བསྐུལ་བ་དང༌། འབྲས་བུ་རྡོ་རྗེ་འཛིན་པ་བཞེངས་པའང་འདིའི་ཕྱོགས་ལ་མི་དགོས་སོ། །ཡང་བདག་མེད་མ་ནི་ཕྱིའི་ཡུམ་ཡིན་པས་ཡུམ་བདག་མེད་མས་བྱས་ལ། མཁའ་གསང་བྱིན་གྱིས་བརླབ་པ་ལ་སོགས་པ་ནི་ཐམས་ཅད་ཕྱག་བཅུ་དྲུག་པ་བཞིན་དུ་བྱས་ཀྱང་འགྲུབ་པ་ཡིན་ནོ།

། དེ་ལྟར་མི་བསྐྱོད་པའི་ཕྱོགས་ཀྱི་ཧེ་རུ་ཀ་བཞི་བསྟན་པ་བཞིན་རྣམ་པར་སྣང་མཛད་ལ་སོགས་པ་ལ་ཡང་བསྟན་ནས། དཀྱིལ་འཁོར་དྲུག་ཅུ་རྩ་གཉིས་སུ་བྱེད་པའི་མན་ངག་ནི་སྔར་ལེའུ་ལྔ་པར་བསྟན་ཟིན་ཏོ།། །། འདི་སྐད་བདག་གིས་ཐོས་པ་སྟེ། །ཞེས་བྱ་བ་ལ་སོགས་པ་གླེང་གཞིའི་ཚིག་གི་དོན་འདི་ལ་སྤྱྀ་དང་སྦས་པ་མཐར་ཐུག་གསུམ་གྱི་ངག་གི་དོན་ཅུང་ཟད་ཅིག་བརྗོད་པར་བྱའོ། །དེ་ལྟར་གླེང་གཞི་བསྡུས་པ་འདིར་ཅིའི་ཕྱིར་འབྱུང་སྙམ་ན

༑ རྡོ་རྗེ་གུར་འདིས་རྩ་བའི་རྒྱུད་རྒྱས་བསྡུས་གཉིས་ཀའི་དོན་བསྡུས་ཤིང་གསལ་བར་བྱེད་པ་ཡིན་པས་གོང་འོག་གི་ཚིག་ཐམས་ཅད་ཀྱིས་ནི་རྒྱུད་རྒྱས་པའི་ཚིག་དང་དོན་བསྡུས་ཏེ། ཉུང་ངུའི་རྒྱུད་འདི་ལ་མི་གསལ་བ་གསལ་ཞིང་མ་ཚང་བ་ཁ་སྐོང་བའི་ཚུལ་གྱིས་ཕན་འདོགས་པ་ཡིན་ལ། ཉུང་ངུའི་རྒྱུད་འདིའི་ཚིག་གི་དོན་བསྡུས་པ་ནི་གླེང་གཞི་དང༌། ལུས་རྣམ་པར་བཞག་པ་འདི་ཙམ་ཞིག་ཏུ་འདུས་སོ་ཞེས་བྱ་བའི་དོན་ཡིན་ནོ། །ཀུ་རུ་ཀུལླེ་དང་སྤྱན་རས་གཟིགས་ནས་བརྩམས་ཏེ་རྡོ་རྗེ་ནག་པོ་ཆེན་པོ་བསྐྱེད་པའི་མངོན་རྟོགས་ནི་འདི་ཡིན་ཏེ། རང་གང་བསྒོམ་པའི་ལྷའི་སྐུ་དྲན་པར་བྱས་ལ་སྙིང་གར་པདྨ་དང་དེའི་སྟེང་དུ་ཞི་བ་རྣམས་ཀྱི་ནི་ཟླ་བ་ཁྲོ་བོ་རྣམས་ཀྱི་ཉི་མའི་སྟེང་དུ་རང་རང་གི་ས་བོན་བསམས་ལ། དེ་ལས་འོད་བྱུང་སྟེ་ཚོགས་ཀྱི་ཞིང་སྤྱན་དྲང་ཞིང་མཆོད་པ་དང༌། དེའི་སྤྱན་སྔར་ཡན་ལག་བདུན་ ( ¡¶ ལུ ¡· + པ་ ) བྱ་བ་དང༌། ཚད་མེད་པ་བཞི་བསྒོམ་པ་དང༌། ཡེ་ཤེས་ཀྱི་ཚོགས་བསགས་ཆོས་ཐམས་ཅད་སྟོང་པ་ཉིད་བསྒོམ་པའི་བར་བྱས་ལ། དེ་ནས་སྲུང་བའི་འཁོར་ལོ་བསྒོམ་པའམ་མ་བསྒོམས་ཀྱང་རུང་སྟེ། པདྨ་དང་ཉི་མའམ་ཟླ་བའི་སྟེང་དུ་རང་རང་གི་ས་བོན་ལས་བསྐྱེད་ཀྱང་རུང་ས་བོན་ལས་ཕྱག་མཚན་ས་བོན་གྱིས་མཚན་ཏེ་དེ་སྤྲོས། སེམས་ཅན་གྱི་དོན་བྱས་ཚུར་འདུས་པ་ལས་བསྐྱེད་ཀྱང་རུང་སྟེ་རང་རང་གི་དམ་ཚིག་སེམས་དཔའ་བསྐྱེད། སྐུ་གསུང་ཐུགས་བྱིན་གྱིས་བརླབ། ཡེ་ཤེས་འཁོར་ལོ་དགུག་གཞུག་བྱ། དབང་བསྐུར་ནས་རིགས་ཀྱི་བདག་པོའི་རྒྱས་བཏབ་ལ་སྙིང་གར་ཟླ་བའམ་ཉི་མའི་སྟེང་དུ་རང་རང་གི་ས་བོན་ལ་རང་རང་གི་སྔགས་ཀྱིས་བསྐོར་བ་ལ་དམིགས་ཏེ། རང་རང་གི་སྙིང་པོ་ཡི་གེ་གྲངས་ཀྱི་འབུམ་མམ་དེ་བཞི་འགྱུར་རམ་བརྒྱད་འགྱུར་གྱི་བསྙེན་པ་བྱས་ན་ལས་སྦྱོར་གྱི་དུས་སུ། འཇིག་རྟེན་མགོན་གྱིས་ནད་རྣམས་ཞི། །ཞེས་བྱ་བ་ལ་སོགས་པ་འགྲུབ་པར་འགྱུར་རོ།

།ཚིག་གི་དོན་ལྷག་མ་རྣམས་ནི་རྟོགས་པར་སླ་ལ། ཛཾ་བྷ་ལའི་སྐབས་སུ་ཁྱོར་གང་རྡོ་རྗེ་ཆུ་བླུགས་ཞེས་བྱ་བའི་མངོན་རྟོགས་ནི་བསྙེན་པ་འབུམ་ཕྲག་བཞི་སོང་ནས་ཐུན་མཚམས་སུ་ཆུ་དབུལ་བར་བྱ་སྟེ། དེའང་བདག་ཛཾ་བྷ་ལར་བསྒོམས་ལ། ཕྱག་གཡས་པའི་པི་ཛ་པཱུ་ར་ལས་བདག་གི་དྲི་ཆུའམ་ཆུ་རང་ཡེ་ཤེས་ཀྱི་བདུད་རྩིར་གྱུར་པ་མདུན་དུ་རྡོ་རྗེ་ཆོ་ག་བཞིས་བསྐྱེད་པའི་ཛཾ་བྷ་ལའི་ཞལ་དུ་དབུལ་བར་བསམ་ཞིང་ཨོཾ་ཛཾ་བྷ་ལ་ཛ་ལེནྡྲ་ཡེ་སྭཱ་ཧཱ། ཞེས་པའི་སྔགས་ཀྱིས་རྡོ་རྗེའི་ཆུའམ་ཆུ་གཙང་མ་རྡོ་རྗེའི་ཆུར་བསྒོམས་ལ། ཁྱོར་བ་བརྒྱ་རྩ་བརྒྱད་ཕུལ་ལ་མཆོད་པས་མཆོད་དེ་གཏོར་མ་བཏང་ལ་བསྟོད་པས་བསྟོད་དེ་དངོས་གྲུབ་བླང་ལ་བཟོད་པར་གསོལ་ཏེ་མདུན་གྱི་ཡེ་ཤེས་པ་གཤེགས་ལ་དམ་ཚིག་པ་བདག་ལ་བསྡུའོ། །སོ་སོར་འབྲང་མའི་སྐབས་སུ། ཟླུམ་པོའི་བཞུགས་ཚུལ་ཡང་དག་གནས། །ཞེས་བྱ་བ་ནི་སོ་སོར་འབྲང་མ་ཉིད་ཀྱང་ཞབས་ཀྱི་སོར་མོ་རྣམས་ནང་དུ་བསྟན་ནས་བར་དུ་མཐོ་གསུམ་ཙམ་ཡོད་པར་བསྒོམ་པ་ནི་ཟླུམ་པོའི་འདུག་སྟངས་ཏེ་པཱུ་ཛའི་འཕྲུལ་འཁོར་རོ། །རང་ལས་རབ་འཐོན་དུས་བཞིན་དུ།། ནམ་མཁའི་གནས་ནས་འཇམ་པའི་དབྱངས། །འབྱུང་བར་རྣམ་པར་བསམ་པར་བྱ ༑ ༑ རྗེ་བཙུན་མའི་མངལ་ནས་འཕགས་པ་འཇམ་པའི་དབྱངས་མང་པོ་སྤྲུལ་ནས་སྤྲོ་ཞིང་སྔགས་བཟླས་ན་བུད་མེད་དེ་བུ་དང་ལྡན་པར་འགྱུར་རོ། །ནག་པོ་ཆེན་པོའི་བསྙེན་པའི་སྔགས་མ་གསུངས་པ་ནི་ཨོཾ་མ་ཧཱ་ཀཱ་ལ་ཧཱུྃ་ཕཊ་ཅེས་བདུན་འབུམ་མམ་འབུམ་ཕྲག་ལྔ་བཅུ་ང་དྲུག་བཟླས་པ་ནི་བསྙེན་པའོ། །དེ་ནས་སྒྲུབ་པ་ནི་བསྒྲུབ་བྱ་གདུག་པ་ཅན་དེའི་སྤྱི་བོར་རང་འདུག་པར་བསམས་ཏེ། གཡས་ཀྱི་གྲི་གུག་གིས་ཤ་བཅད་ཅིང་ཟ་བ་གཡོན་གྱི་ཐོད་པས་ཁྲག་འཐུང་བར་བསམ། དེ་བཞིན་དུ་སྙིང་ག་ནས་རང་འདྲ་བའི་སྤྲུལ་པ་དཔག་ཏུ་མེད་པ་སྤྲོས་པས་ཀྱང་ཤ་ཟ་ཁྲག་འཐུང་བར་བསམ་མོ། །དེའི་དུས་ཀྱི་གཏོར་མ་ཤ་ལྔ་བདུད་རྩི་ལྔ་དང་བཅས་པ་ལ་ཨོཾ་ཨཱཿཧཱུྃ་གིས་བྱིན་གྱིས་བརླབས་ལ་སྔགས་རིང་གིས་དབུལ་ལོ།

།དེའི་བཟླས་བསྒོམ་གཉིས་ཀྱིས་མ་གྲུབ་ན་དགྲ་བོའི་རྐང་རྗེས་ཀྱི་རྡུལ་དང་བག་ཟན་ལ་ཚ་བ་གསུམ་གྱིས་བསྲེས་པ་ལས་ལིངྒ་བྱས་ལ་དུག་དང་སྐེ་ཚེ་ལ་སོགས་པ་དྲག་པོའི་རྫས་ཀྱིས་དེའི་མིང་མཱ་ར་ཡ་དང་བཅས་པ་བྲིས་ཏེ་ལིངྒའི་སྙིང་གར་གཞུགདེ་ནས་ལིངྒ་དེ་ལ་སྤྲ་ཚིལ་གྱིས་གཡོགས་ལ་ལུས་ལ་ཚེར་མས་དགང༌། དེ་ནས་བསྒྲུབ་བྱ་དགུག་གཞུག་ལན་མང་དུ་བྱས་ཏེ། སྔགས་རིང་གི་མཐར་ཆེ་གེ་མོ་མཱ་ར་ཡ་ཧཱུྃ་ཕཊ་ཅེས་བཟླས་ཤིང་འབྲས་ཕུབ་ཀྱི་མེ་ལ་ཇི་སྲིད་དུ་སྤྲ་ཚིལ་མ་བཞུའི་བར་དེ་སྲིད་དུ་གདུང་བར་བྱའོ། །དེ་ལྟར་ཞག་བདུན་བྱས་ནས་ཟླ་བ་ཕྱེད་ཀྱི་བར་དུ་གདུངས་ན་གདུག་པ་ཅན་ངེས་པར་འཆི་བར་འགྱུར་རོ། །ཉེ་བའི་རྒྱུའི་མངོན་པར་རྟོགས་པ་ནི། ཉེ་བའི་རྒྱུ་སྒྲུབ་པའི་གང་ཟག་དང༌། གྲོགས་དང༌། དུས་དང༌། གནས་དང༌། ཆོ་ག་དང༌། རང་གི་ངོ་བོ་ཞེས་བྱ་བ་དྲུག་ལོགས་སུ་བྱས་པའི་མངོན་པར་རྟོགས་པ་བཞིན་འདིར་ཞིབ་ཏུ་བརྗོད་པར་བྱའོ། །ཚིག་གི་དོན་ནི། དངོས་གྲུབ་ཀུན་གྱི་སྤྱོད་ཡུལ་མིན། །ཞེས་བྱ་བ་ནི་ཕ་རོལ་ཏུ་ཕྱིན་པའི་སྡེ་སྣོད་དང་རྣལ་འབྱོར་གྱི་རྒྱུད་མན་ཆད་ཀྱིས་ཀྱང་འབྲས་བུ་འདི་ལྟ་བུ་འགྲུབ་པར་མི་འགྱུར་རོ་ཞེས་བྱ་བའི་དོན་ཏོ། །དེ་དུས་དེ་ཡི་ལུས་ཐོབ་ཅིང༌། །ཞེས་བྱ་བ་ནི་ཞག་དྲུག་པའི་ཐོ་རངས་ཀྱི་མཐར་རྡོ་རྗེ་འཆང་ཆེན་པོ་སྐད་ཅིག་དེ་ཉིད་ལ་འགྲུབ་བོ་ཞེས་བྱ་བའི་དོན་ཏོ། །སྐད་ཅིག་ལ་ནི་དེ་འཁོར་ལྡན། །ཞེས་བྱ་བ་ནི་འཇིག་རྟེན་དང་འཇིག་རྟེན་ལས་འདས་པ་ཐམས་ཅད་དེའི་འཁོར་དུ་འགྱུར་རོ། །སྐད་ཅིག་སངས་རྒྱས་རྣམ་སྣང་མཛད། །སྤྱན་གྱིས་ཕྲག་ནས་འཁྱུད་པའོ། །ཞེས་བྱ་བ་ནི་རང་རྣལ་འབྱོར་གང་ལ་གནས་པའི་གཉིས་མེད་ཀྱི་ལྷའི་སྐུ་དེ་ཐོག་མར་འགྲུབ་ལ། དེ་ནས་རིགས་ཐམས་ཅད་ཀྱི་བདག་ཉིད་རྡོ་རྗེ་འཆང་ཆེན་པོ་ཉིད་འགྲུབ་སྟེ། རིགས་ཐ་དད་པ་རིམ་གྱིས་བསྒོམ་དགོས་པ་ལྟ་བུ་ནི་མ་ཡིན་ནོ། །དེ་ལྟ་བུའི་ཉེ་བའི་རྒྱུ་དེ་དུས་ཇི་སྲིད་གཅིག་བསྒོམ་སྙམ་ན།

ཉི་མ་གཅིག་གིས་འགྲུབ་པར་འགྱུར། །ཞེས་བྱ་བ་ལ་སོགས་པ་སྟེ། ཉིན་ཞག་དང་པོ་ཁོ་ནས་ཀྱང་འགྲུབ་སྲིད་ལ། ཉིན་ཞག་ལྔ་ཚུན་ཆོད་ཀྱིས་ཀྱང་འགྲུབ་སྲིད་པས། །ཉི་མ་ལྔ་ཡི་སྦྱོར་བ་ཡིས། །འགྲུབ་འགྱུར་འདི་ལ་ཐེ་ཚོམ་མེད། །ཅེས་བྱ་བའི་དོན་ཡིན་ནོ། །དེས་ཀྱང་མ་གྲུབ་ན་ཞག་དྲུག་པའི་སྲོད་ལ་བར་ཆད་མེད་པའི་དུས་བདུད་འདུལ་བ་ནི། རྡོ་རྗེ་ཉི་མ་ནུབ་པ་ན། །སྦྱོར་བ་འདི་ནི་ཡང་དག་བརྩམ། །ཞེས་བྱ་བ་ཡིན་ནོ། །དེ་ནས་ཐོ་རངས་ཁམས་ཤིན་ཏུ་དྭངས་པའི་དུས་རྣམ་པར་གྲོལ་བའི་ལམ་མངོན་པར་རྫོགས་པར་འཚང་རྒྱ་བ་ནི། སྐྱ་རེངས་འཆར་བའི་དུས་སུ་ནི། །འགྲུབ་འགྱུར་འདི་ལ་ཐེ་ཚོམ་མེད། །ཅེས་བྱ་བའི་དོན་ཡིན་ནོ། །ཆགས་ཆེན་ཏིང་འཛིན་གནས་ནས་ནི། ། ཞེས་བྱ་བ་ནི་འདོད་ཆགས་ཀྱི་རང་བཞིན་སྙིང་རྗེ་ཆེན་པོ་ལས་བྱུང་བའི་བྱང་ཆུབ་ཀྱི་སེམས་ཀྱིས་མྱ་ངན་ལས་འདར་མི་སྟེར་བ་སྟེ། དེས་ན་ཟུང་འཇུག་གི་སྐུ་ལ་ཕྱག་རྒྱའི་ལམ་ངེས་པར་དགོས་པས། ཕྱག་རྒྱ་ཆེན་པོ་རབ་གྲུབ་བྱ། །ཞེས་པའི་དོན་ཡིན་ནོ། །སྒྲུབ་པའི་ཐབས་ཀྱི་ཁྱད་པར་ནི། པདྨར་རྡོ་རྗེ་ཅན་བཅུག་ནས། ། ཞེས་བྱ་བ་ལ་སོགས་པ་སྟེ་འདུ་ཤེས་གསུམ་དང་ལྡན་པའི་ཉེ་བའི་རྒྱུ་སྒྲུབ་པའི་མངོན་པར་རྟོགས་པ་ནི་གོང་དུ་བསྟན་ཟིན་ཏོ། །འབྲས་བུ་གང་འགྲུབ་ཅེ་ན། སྔགས་པས་ཕན་པ་འགྲུབ་འགྱུར་ཞིང༌། །ཞེས་བྱ་བ་ལ་སོགས་པ་སྔར་བསྟན་པ་བཞིན་ཐོག་མར་རང་གི་ལྷའི་རྣལ་འབྱོར་གང་ཡིན་པ་གྲུབ་ནས། དེ་ནས་རིགས་སོ་སོའི་རྣལ་འབྱོར་བྱ་མི་དགོས་ཏེ་ཐམས་ཅད་ཀྱིས་ཀྱང་རྡོ་རྗེ་འཆང་བ་ཉིད་འགྲུབ་པ་ཡིན་ཏེ། ཐམས་ཅད་འདྲེན་པ་འགྲུབ་པར་འགྱུར། །ཞེས་གསུངས་པའི་ཕྱིར་རོ། །ཚིག་གི་དོན་ལྷག་མ་རྣམས་ནི་རྟོགས་པར་སླའོ། །དབང་གི་བསྡུ་བའི་ཚིག་ནི་གོང་ལེའུ་བཞི་པར་སྤྱིའི་མངོན་རྟོགས་བཤད། ལེའུ་བདུན་པ་དང་བརྒྱད་པར་ཐུན་མོང་མ་ཡིན་པའི་དབང་བཞི་གསལ་བར་བྱས་ལ། འདིར་དབང་ཀུན་གྱི་ཐུན་མོང་གི་རྐང་གྲངས་མ་ཚང་བ་ཁ་སྐོང་བ་ཡིན་ནོ།

།དེ་ལ་དྲུག་པ་ཡན་ཆད་ནི་ཐུན་མོང་གི་དབང་ཡིན་ལ། བདུན་པ་མན་ཆད་ནི་ཐུན་མོང་མ་ཡིན་པའི་དབང་ཡིན་ནོ། །དེ་ཉིད་རྡོ་རྗེའི་སྦྱོར་བ་ཡིས། །ཞེས་བྱ་བ་ནི་དབང་བཞི་པ་ཡིན་ཏེ་རྡོ་རྗེ་ལྟར་མི་ཕྱེད་པའི་ཆོས་ཉིད་སྟོན་པའི་ཕྱིར་རོ། །ཀུན་གྱི་དེཉིད་བརྟུལ་ཞུགས་སྦྱིན།། ཞེས་བྱ་བ་ནི་རྡོ་རྗེ་སློབ་དཔོན་གྱི་དབང་སྟེ། སློབ་མའི་ཚོགས་རྣམས་བསྡུ་བར་གྱིས ༑ ༑ ཞེས་བྱ་བའི་ཚིག་གིས་བུམ་དབང་གི་མཐའ་རྟེན་རྗེས་གནང་ངོ༌། །སྟོན་པ་རང་གིས་ལུང་བསྟན་ཏེ། །ཞེས་བྱ་བ་ནི་གསང་དབང་གི་མཐའ་རྟེན་ལུང་བསྟན་ནོ། །ཤེས་རབ་ཡེ་ཤེས་ཀྱི་མཐའ་རྟེན་དབུགས་དབྱུང་དང༌། དབང་བཞི་པའི་མཐའ་རྟེན་གཟེངས་བསྟོད་ནི་གོང་ལེའུ་བཞི་པར། དབུགས་འབྱིན་ཐམས་ཅད་བྱིན་ནས་ནི། །ཞེས་བསྟན་ཟིན་ཏོ།། །། དམ་ཚིག་གི་སྐབས་སུ་ཐོག་མར་རྩ་བའི་ལྟུང་བ་བཅུ་བཞི་སྟོན་ཏེ། དེ་དག་གི་ངག་དོན་ནི་ལྟུང་བའི་ངོ་བོ་ཉིད་རྣམ་པར་བཞག་པ་དང༌། ལྟུང་བ་ཉིད་དུ་འགྱུར་བའི་རྒྱུ་མཚན་དང༌། མི་འབྱུང་བར་བྱ་བའི་ཕྱིར་བསླབ་པ་དང༌། ཡན་ལག་དུ་ཚང་ན་ལྟུང་བར་འགྱུར་བ་དང༌། བྱུང་བ་ཕྱིར་བཅོས་པའི་ཐབས་དང༌། ཆེ་འབྲིང་རྣམ་པར་བཞག་པ་ཞེས་བྱ་བ་དྲུག་གིས་ངག་དོན་ཅི་རིགས་པ་ཞིག་བྱས་ལ་གཞུང་གི་ཚིག་དོན་བཤད་པར་བྱའོ། །གཞུང་ན་ཡང་རྩ་བའི་ལྟུང་བ་དང༌། མི་འབྲལ་བའི་དམ་ཚིག་དང༌། སེམས་བརྟན་པ་ཐོབ་པའི་དམ་ཚིག་དང༌། ལས་དང་པོ་པའི་དམ་ཚིག་ཅེས་བྱ་བ་བཞིར་འདུ་ལ། ཚིག་གི་དོན་ལ། སེམས་ཅན་རྣམས་ལ་གདུག་བྱམས་དང༌། །ཞེས་བྱ་བས་ལྟུང་བ་བཞི་པ་དང་ལྔ་པ་བསྟན། སྐལ་མེད་དེ་ཉིད་གཏམ་མི་བྱ་ནི་བདུན་པ་དང་བཅུ་པ་ཡིན་ནོ། །ཆོས་ཉིད་ཚད་ནི་ངེས་མི་གཟུང་གིས་དགུ་པ་དང་བཅུ་གཅིག་པ་བསྟན་ལ། གསུམ་པ་ནི་འོག་རྟག་ཏུ་དམ་ཚིག་བསྲུང་བར་བྱ་ཡིས་བསྟན་ཏོ། །དཀོན་མཆོག་གསུམ་ནི་སྤང་མི་བྱ་ནི་སྤྱིའི་དམ་ཚིག་གོ །རྡོ་རྗེ་དྲིལ་བུ་ནི་ཕྱི་བརྡའི་དང༌། ནང་ཐབས་དང༌། ཤེས་རབ་ཀྱི་མཁའ་དང་གསང་བའི

( ¡¶ ལུ ¡· + རྡོ་རྗེ་གསང་བ་ནི་ ) ། བྱང་ཆུབ་སེམས་གང་དེ་རྡོ་རྗེ།། ཤེས་རབ་དྲིལ་བུ་ཞེས་སུ་བཤད། །གཙུག་ཏོར་ནི་ཕྱི་རྫས་ཀྱི་དབུ་རྒྱན། ནང་རིགས་བདག གསང་བ་སྤྱི་གཙུག་གི་ཧྃ། སྦྱིན་སྲེག་ནི་ཕྱི་མི་ཐབ། ནང་ཁ་ཟས། གསང་བ་སྔགས་དང་ཆོས། རབ་གནས་ནི་ཕྱི་སྐུ་གཟུགས། ནང་ཏིང་ངེ་འཛིན་གྱི་དཀྱིལ་འཁོར་ལ་ཡེ་ཤེས་པ། གསང་བ་སྔགས་དང་ཆོས་ཀྱི་བྱང་སེམས། གཞིར་གནས་ལ་ཡས་བྱོན་སྤྱན་དྲང་བ། གཏོར་མ་ནི་ཕྱི་འབྱུང་པོ་ལ། ནང་ཁ་ཟས། གསང་བ་སྔགས་དང་ཆོས་སོ། །སྔགས་ཕྱི་ཨཾ་ལ་སོགས་པ། ནང་སྔགས་དང་ཆོས ༑ གསང་བ་སྐྱེ་བ་མེད་པ། དེ་དག་ཀྱང་ཕྱིའི་རྣམས་རྟག་ཏུ་མ་གྲུབ་ཀྱང༌། ནང་དང་གསང་བ་རྟག་ཏུ་མི་འབྲལ་བར་བྱ་དགོས་ཏེ། དེ་དག་ཀྱང་ཇི་ལྟར་ཞེ་ན། མི་འབྲལ་བར་བྱ་བ་ནི་བསྐྱེད་པ་དང་རྫོགས་པའི་རིམ་པ་ཐུན་བཞིར་ཁ་ཟས་ཀྱི་རྣལ་འབྱོར་དང་མི་འབྲལ་བར་བྱས་ན་འགྲུབ་པར་འགྱུར་བ་ཡིན་ནོ། །སེམས་བརྟན་པ་ཐོབ་པ་ནི་སྤྱོད་པའི་གནས་སྐབས་ཡིན་ནོ། །གཞན་རྣམས་ནི་གཞུང་ཡི་གེ་ཇི་ལྟ་བ་བཞིན་ནོ། །ཚིག་གི་དོན་དེ་དག་ཀྱང་གཞུང་དུ་བླ་མས་སྟོན་པར་འགྱུར་རོ། །དམ་ཚིག་གི་ཁོངས་སུ་འདུ་བས་བླ་མའི་བསྙེན་བཀུར་སྔོན་དུ་བརྗོད་དགོས་ཏེ། ¡Ã དེ་ལ་དོན་ནི་འདི་ཡིན་ཏེ། ( ¡¶ ལུ ¡· - དེ་ལ་་་་་་་ཡིན་ཏེ། ) སློབ་དཔོན་ནི་དེ་བཞིན་གཤེགས་པ་ཐམས་ཅད་ཀྱིས་ཀྱང་ཕྱག་དང་བསྙེན་བཀུར་བྱ་བའི་གནས་ཡིན་ཏེ། སངས་རྒྱས་ཐམས་ཅད་བསྐྱེད་པའི་ཕ་དང་མ་ཡིན་པའི་ཕྱིར་རོ། །དེ་ཅིའི་སླད་དུ་ཞེ་ན་ཞེས་བྱ་བ་ལ་སོགས་པ་ནི་བདག་ལས་དང་པོ་པས་བསྙེན་བཀུར་བྱས་ན་མཆོག་གི་དངོས་གྲུབ་དང༌། མི་སྣང་བ་དང་ཞེས་སོགས་གྲུབ་པ་ཆེན་པོ་བརྒྱད་ལ་སོགས་པ་ཐམས་ཅད་ཀྱང་སྟེར་བར་འགྱུར་རོ་ཞེས་བྱའོ། །དེ་ལྟར་འབྱུང་བ་ཅིའི་ཕྱིར་ཞེ་ན། རྡོ་རྗེ་འཆང་ཉིད་ཕལ་པའི་གཟུགས་བཟུང་ནས་སེམས་ཅན་གྱི་དོན་མཛད་པའི་ཕྱིར་ཏེ། རྡོ་རྗེ་སེམས་དཔའ་ཇི་ལྟ་བུའི། །དེ་ལྟས་སློབ་དཔོན་གཟུགས་འཛིན་ཏེ།

།སེམས་ཅན་རྗེས་སུ་གཟུང་དམིགས་ནས། ། ཕལ་པའི་གཟུགས་སུ་གནས་པ་ཡིན། །ཞེས་བྱ་བའི་དོན་ཡིན་ནོ། །དེ་ལྟར་བཞུགས་པའི་དུས་སུ་བསྙེན་བཀུར་བྱས་ལ་གལ་ཏེ་སློབ་དཔོན་འདས་ན་ཇི་ལྟར་བསྐུར་སྙམ་ན། སློབ་དཔོན་གྱིས་ནི་མཐར་དུས་སུ། །ཞེས་བྱ་བ་ལ་སོགས་པ་སྟེ། འཇིག་རྟེན་པ་རྣམས་ཤི་ཞེས་ཟེར་མོད་ཀྱི་འཆི་བ་ནི་རྣམ་རྟོག་སྟེ། སངས་རྒྱས་དང་བྱང་ཆུབ་སེམས་དཔའ་རྣམས་ཀྱིས་མཆོད་པའི་བྱེ་བྲག་བསམ་གྱིས་མི་ཁྱབ་པ་དང་ལྡན་པས་བསུ་སྟེ་མཁའ་ལ་སྤྱོད་པའམ་བདེ་བ་ཅན་དུ་ཁྱེར་བར་བྱེད་པ་ཡིན་ནོ། །དེ་ནས་སློབ་མས་སྐུ་གཟུགས་དེ་ལ་བསྙེན་པ་དང་ས་ཆོག་དང༌། སྟ་གོན་དཀྱིལ་འཁོར་གྱི་བྱ་བ་དང་བདག་འཇུག་ཡོངས་སུ་རྫོགས་པར་བྱས་ལ། རྟེན་དེ་ལ་ཡང་ཕྱི་ནང་གི་བྱ་བ་དང་དབང་བཞི་ཡོངས་སུ་རྫོགས་པར་བསྐུར་ལ་ཞག་བདུན་ནམ། ཉི་ཤུ་རྩ་གཅིག་གམ། བཞི་བཅུ་ཞེ་དགུའི་བར་དུ་བྱས་ལ། དེ་ནས་ཡན་ལག་བཞི་ཡིས་ཡི་དམ་གྱི་ལྷར་བྱས་པ་དེ་ཐབ་ཀྱི་དབུས་སུ་བཞུགས་ལ། སྦྱིན་སྲེག་གི་ཡོ་བྱད་ཐམས་ཅད་དེ་ལ་དབུལ་བའི་ཚུལ་གྱིས་སྦྱིན་སྲེག་རྒྱས་པར་བྱས་ལ། ཉི་མ་གསུམ་པ་ན་རིང་བསྲེལ་རྣམས་འོ་མ་དང་དྲི་བཟང་པོས་བཀྲུས་ཏེ་མཆོད་རྟེན་རྒྱས་པར་བྱའོ་ཞེས་བྱ་བའི་དོན་ཏོ། །དེ་ལ་སྔོན་དུ་སྦྱིན་སྲེག་བྱས་ནས་ཕྱིས་ཞག་བདུན་ལ་སོགས་པར་རིང་བསྲེལ་ལ་དབང་རྒྱས་པར་བསྐུར་ཡང་ཉེས་པ་མེད་དོ། །བླ་མ་ལ་སློབ་མས་དེ་ལྟར་བྱ་བ་མི་རིགས་སྙམ་ན་མ་ཡིན་ཏེ། བཅོམ་ལྡན་འདས་ཀྱིས་གསུངས་པས་ཤིན་ཏུ་བསོད་ནམས་ཆེ་བ་ཉིད་ཡིན་ནོ། ། སེམས་ཅན་གཞན་རྣམས་ལའང་དེ་བཞིན་དུ་བྱས་ནའང་བསོད་ནམས་ཤིན་ཏུ་ཆེའོ ༑ ༑ རིགས་ལྔ་ཡུམ་དང་བཅས་པའི་བསྟོད་པའི་སྐབས་སུ་དང་པོ་ནི་ངོ་བོ་ཉིད་ལ་ངོ་བོ་ཉིད་ཀྱི་ཕྱག་རྒྱས་བསྟོད་ལ། སྡང་བས་མནན་པ་ཞེས་བྱ་བ་ནི་རིགས་མི་བསྐྱོད་པ་ཡིན་ཞིང་གཏི་མུག་རྡོ་རྗེ་ནི་རིགས་བདག་རྣམ་སྣང་ཡིན་པས་སེམས་ལ་ལུས་ཀྱི་རྒྱ། ཡུམ་གྱི་བསྟོད་པ་ནི་སྣང་བ་ལ་སྟོང་པའི་རྒྱ།

གཏི་མུག་མནན་པ་ནི་རིགས་རྣམ་སྣང་རྡོ་རྗེ་སེམས་དཔའ་ནི་རིགས་བདག་སྟེ་ལུས་ལ་སེམས་ཀྱི་རྒྱ། ང་རྒྱལ་མནན་པ་ནི་རིགས་རིན་འབྱུང་འདོད་ཆགས་རྡོ་རྗེ་ནི་རིགས་བདག་འོད་དཔག་མེད་དེ་འབྲས་བུ་ལ་རྒྱུའི་རྒྱ། འདོད་ཆགས་མནན་པ་ནི་རིགས་འོད་དཔག་མེད་སེར་སྣ་རྡོ་རྗེ་ནི་རིགས་བདག་རིན་འབྱུང་སྟེ་རྒྱུ་ལ་འབྲས་བུའི་རྒྱ། དོན་ཡོད་གྲུབ་པ་ནི་ཕྲག་དོག་དང་བྱ་བ་གྲུབ་པའི་ཡེ་ཤེས་ཀུན་ལ་ཁྱབ་པས་ངོ་བོ་ཉིད་ལ་ངོ་བོ་ཉིད་ཀྱི་ཕྱག་རྒྱ་ཡིན་པས། ཐམས་ཅད་གཟིགས་ལ་ཕྱག་འཚལ་བསྟོད། ། ཅེས་བྱ་བའི་དོན་ཡིན་ནོ། །མཇུག་འཁོར་གྱི་རྗེས་སུ་ཡི་རང་བ་ནི་བཅོམ་ལྡན་འདས་ཀྱིས་ཞེས་བྱ་བ་ལ་སོགས་པ་སྟེ། ཐམས་ཅད་དང་ལྡན་པའི་འཁོར་ནི་དེ་བཞིན་གཤེགས་པའི་འཁོར་ཏིལ་གྱི་གང་བུ་དང་མཉམ་པ་དང༌། དཔའ་བོའི་འཁོར་བྱེ་བ་ཕྲག་བརྒྱད་ཅུ་དང༌། རྣལ་འབྱོར་མའི་འཁོར་རི་རབ་ཀྱི་རྡུལ་ཕྲ་རབ་དང་མཉམ་པ་རྣམས་སོ། །ཡང་འགྲོ་བ་རྒྱུད་ཡོངས་སུ་དག་ ¡Ã པས་ ( ¡¶ ལུ ¡· པ་ས་ ) ཐོབ་པའི་ལྷ་མ་སྲིན་སྡེ་བརྒྱད་དེ་ལྷ་ནི་བརྒྱ་བྱིན་ལ་སོགས་པ། མི་དངོས་གྲུབ་ཐོབ་པའི་དཔའ་བོ་དང་རྣལ་འབྱོར་མ། ལྷ་མ་ཡིན་ཐག་ཟངས་རིས་ལ་སོགས་པ། དྲི་ཟ་ནི་ཡུལ་འཁོར་སྐྱོང་ལ་སོགས་པ། བཅས་པ་ཞེས་བྱ་བ་ནི་ཀླུའི་རྒྱལ་པོ་དགའ་བོ་ལ་སོགས་པ་དང༌། གནོད་སྦྱྀན་གྱི་རྒྱལ་པོ་རྣམ་ཐོས་སྲས་ལ་སོགས་པ་དང་

༑ ནམ་མཁའ་ལྡིང་གི་རྒྱལ་པོ་གསེར་མིག་ལ་སོགས་པ་དང༌། མིའམ་ཅིའི་རྒྱལ་པོ་རྟ་མགོ་ཅན་ལ་སོགས་པ་དང༌། ལྟོ་འཕྱེའི་རྒྱལ་པོ་སྦྲུལ་མགོ་བདུན་པ་ལ་སོགས་པ་རྣམས་ཡིན་ནོ། །དེ་ལ་སོགས་པ་བསམ་གྱིས་མི་ཁྱབ་པ་རྣམས་བཅོམ་ལྡན་འདས་ཀྱིས་གསུངས་པ་ལ་དགའ་བས་བསྟོད་ནས་མཆོད་དེ་རྗེས་སུ་ཡི་རང་ངོ་ཞེས་བྱ་བའི་དོན་ཏོ། །ལེའུ་བཅོ་ལྔ་པ་ཚིགས་སུ་བཅད་པ་བརྒྱ་དང་གསུམ་གྱི་རྣམ་པར་འགྲེལ་པ་བསྟན་ཟིན་ཏོ།། །། རྗེ་བཙུན་མཐུ་སྟོབས་དབང་ཕྱུག་བིརྺ་པ། །ཌོཾ་བི་ཧེ་རུ་ཀ་དཔལ་བཅས་པའི་གསུང༌། །འདོད་རྒུ་འབྱུང་བའི་རིན་ཆེན་ལྟ་བུ་འདི། །སྐྱེ་རྒུའི་བསམ་པ་ཚིམ་པར་བྱེད་པ་ཡིན། །དེ་ལས་བྱུང་བའི་གུར་གྱི་རྒྱན་འདི་ནི། །ཤཱཀྱའི་དགེ་བསྙེན་གྲགས་པ་རྒྱལ་མཚན་གྱིས། །ལྕགས་ཕཽ་རྟ་ཡི་སྨིན་དྲུག་ཟླ་བ་ལ། །གཙང་སྟོད་དཔལ་ལྡན་ས་སྐྱའི་དགོན་པར་བྲིས། །ཚིག་འགྲེལ་རྒྱས་མིན་དོན་རྣམས་ཤིན་ཏུ་གསལ། །བླ་མའི་མན་ངག་དང་ལྡན་སྡེབ་སྦྱོར་མཛེས། །འདི་ལ་ཉེས་པ་མ་མཆིས་མཆིས་སྲིད་ན། །བླ་མ་མཁའ་འགྲོའི་ཚོགས་ཀྱིས་བཟོད་པར་གསོལ།། དད་ལྡན་སྐྱེ་བོས་གསོལ་བ་འདེབས་པ་མང༌། །དགེ་བའི་བསམ་པས་རྩོམ་པར་འདོད་མོད་ཀྱང༌། །མཁའ་འགྲོ་གཉན་ཞིང་བྱ་མང་གིས་བྲེལ་བས། །ཡུན་རིང་མ་བརྩམས་དེ་ཡང་བཟོད་པར་མཛོད། །དེ་བརྩམས་བླ་མའི་ཞལ་བཞེད་གྲུབ་པར་བགྱིས ༑ ༑ རྩོམ་པར་འདོད་པ་བདག་ཀྱང་རབ་ཏུ་ཚིམ། །ཅང་སྟོན་བརྩོན་འགྲུས་གྲགས་ཀྱང་ཡིད་དགའ་ལ། །མུ་ཚུ་བྱང་ཆུབ་གྲགས་ཀྱང་གློ་བ་སྤྲོ། །ལྷ་ཐོག་ཡོན་ཏན་གཟུངས་ཀྱང་ཡིད་དགའ་ཞིང༌། །རིགས་ལྡན་ཤེས་རབ་རིན་ཆེན་བསམ་པ་ཚིམ ༑ ༑ གཞུང་འདིར་དད་ཅིང་ཤེས་པར་འདོད་པ་ཡི། །གང་ཟག་ཀུན་ཀྱང་རྗེས་སུ་ཡི་རང་ངོ༌། །བསམ་པ་དགེ་ཞིང་ཀུན་ཀྱང་ཚིམ་པ་དང༌། །དཀའ་བ་རྣམ་འགྲེལ་བགྱིས་པའི་བསོད་ནམས་ཀྱིས། །སྐྱེ་རྒུའི་ལམ་གྱི་བར་ཆད་ཞི་བ་དང༌། ། ཀུན་ཀྱང་སངས་རྒྱས་ས་ལ་གནས་པར་ཤོག །འཕགས་པ་རྡོ་རྗེ་གུར་གྱི་རྣམ་འགྲེལ་བདག་གི་བླ་མ་བསོད་ནམས་རྩེ་མོ་བློ་གྲོས་ཆེན་པོའི་ཞལ་སྔ་ནས་ལ་རང་སྟོན་སེང་གེ་རྒྱལ་མཚན་གྱིས་གསོལ་བ་བཏབ་ནས་ཞལ་གྱིས་བཞེས་ཏེ་མཆོད་པར་བརྗོད་པ་དང་བཤད་པར་དམ་བཅའ་བ་ཙམ་ཞིག་མཛད་ནས་རྣམ་འགྲེལ་མ་མཛད་དོ།

།ཡང་དུས་ཕྱིས་ཁོ་བོ་ལ་ཙོང་གའི་དགེ་སློང་ཅང་སྟོན་བརྩོན་འགྲུས་གྲགས་དང་མུ་ཚུ་བྱང་ཆུབ་གྲགས་ཀྱིས་གསོལ་བ་བཏབ་སྟེ་ཁས་བླངས་བཞིན་དུ་མ་གྲུབ་བོ། །ཡང་དུས་ཕྱིས་བདག་ཅག་གི་བླ་མ་ཨའི་དབོན་པོ་ལྷ་ཐོག་སྟོན་པ་ཡོན་ཏན་འོད་ཀྱིས་གསོལ་བ་བཏབ་སྟེ་ཁས་བླངས་པ་བཞིན་དུ་མ་གྲུབ་བོ། །དེ་ལྟར་དུས་རྟག་ཏུ་གསོལ་བ་འདེབས་པ་རྣམས་ལ་ཁས་བླངས་པ་དྲན་ཞིང་རྩོམ་པའི་བློ་ཡོད་ཀྱང་མི་འགྲུབ་པ་དེ་དག་ཀྱང་མཁའ་འགྲོ་གཉན་ཞིང་སྐབས་བདེ་བ་མ་རྙེད་པས་སོ། །ཡང་དུས་ཕྱིས་རྒྱང་རོའི་ཁུན་འཛུ་ཇོ་སྲས་དགེ་སློང་ཤེས་རབ་རིན་ཆེན་གྱིས་ལན་མང་དུ་གསོལ་བ་བཏབ་སྟེ། མཁའ་འགྲོ་མཉེས་པའི་མཆོད་པ་ཡང་མང་དུ་བྱས་ནས་གསོལ་བ་བཏབ་སྟེ། འཕགས་པ་རྡོ་རྗེ་གུར་གྱི་རྒྱན་ཞེས་བྱ་བའི་རྣམ་འགྲེལ་འདི་ཡོངས་སུ་རྫོགས་སོ། །ཉེས་པ་རྣམས་བླ་མའི་ཚོགས་ལ་བཟོད་པར་གསོལ་ཞིང༌། འདིས་སེམས་ཅན་དཔག་ཏུ་མེད་པའི་ལམ་གྱི་བར་ཆད་ཞི་ནས་རྣམ་པ་ཐམས་ཅད་མཁྱེན་པའི་སངས་རྒྱས་ཐོབ་པའི་རྒྱུར་གྱུར་ཅིག། །། ¡Ã འཇམ་དབྱངས་ཐུགས་མངའ་བླ་མ་རྗེ་བཙུན་ཆེན་པོ་ཡི། །ཞབས་རྡུལ་དྲི་མེད་གུས་པས་སྤྱི་བོར་བླངས་ནས་ནི། །རྡོ་རྗེ་གུར་གྱི་རྣམ་འགྲེལ་རྒྱན་ཞེས་བགྱི་བ་འདི། །རང་ཉིད་ཐོས་གྲངས་ཉུང་དང་གཞན་ལ་ཕན་པའི་བློས། །དཔལ་ལྡན་ས་སྐྱར་གསོལ་བ་བཏབ་ནས་ཞུས་འདི་ལ། །རྗེས་སུ་ཡི་རངས་བྱེད་རྣམས་རྒྱུད་འདིར་མོས་པ་ཡིན།། །། ( ¡¶ ལུ ¡· - འཇམ་དབྱངས་་་་་་་པ་ཡིན།། །། ) ༄༅། །གུར་གྱི་བསྡུས་དོན་བཞུགས་སོ། ། ༄༅། །འཕགས་པ་མཁའ་འགྲོ་མ་རྡོ་རྗེ་གུར་ལ་ཕྱག་འཚལ་ལོ། །རྡོ་རྗེ་གུར་གྱི་རྒྱུད་ལ་དོན་གསུམ་སྟེ། ལེའུ་དང་པོ་གླེང་གཞི་ཕུན་སུམ་ཚོགས་པས་རྒྱུད་ཀྱི་ལུས་མདོར་བསྟན་པ་དང༌། རྒྱུད་ཀྱི་ལུས་དངོས་དང༌། འཁོར་གྱིས་རྗེས་སུ་ཡི་རང་བའི་མདོའོ། །དང་པོ་ལ་གཉིས། ལེའུའི་དོན་དང༌། ལེའུའི་མིང་ངོ༌། །དོན་ལ་ལྔ་སྟེ། གནས་དང༌། སྟོན་པ་དང༌། དུས་དང༌། འཁོར་དང༌།

དེའི་ཕྲིན་ལས་ཆོས་ཕུན་སུམ་ཚོགས་པའོ། །དང་པོ་ལ་གསུམ་སྟེ། བཤད་པ་དུ་མ་ལ་སྦྱོར་ཡང་གཙོར་རྒྱུའི་རྒྱུད་ལ་བཞུགས་པར་བསྟན་པ་དང༌། གཙོར་ཐབས་ཀྱི་རྒྱུད་ལ་བཞུགས་པར་བསྟན་པ་དང༌། འབྲས་བུའི་རྒྱུད་ལ་བཞུགས་པར་བསྟན་པའོ། །དང་པོ་ལ་གསུམ། སྦྱང་གཞི་དང་སྦྱོང་བྱེད་ཀྱི་ཚུལ་གྱིས་འབྱུང་བ་ལྔས་བསྡུས་པ་ལ་བཞུགས་པ་དང༌། སྦྱང་གཞི་དང་སྦྱོང་བྱེད་ཀྱི་བསྐྱེད་པའི་རིམ་པ་ལ་བཞུགས་པ་དང༌། སྦྱང་གཞི་གཙོར་སྦྱོང་བྱེད་དང་བཅས་པ་སྣོད་བཅུད་ལ་བཞུགས་པར་བསྟན་པའོ། །འདི་ལ་གསུམ་སྟེ། མདོར་བསྟན་པ་དང༌། རྒྱས་པར་བཤད་པ་དང་ ༑ རབ་ཏུ་རྒྱས་པར་བཤད་པའོ། ། ¡Ã དེ་ལ་གཉིས། ( ¡¶ ཞ ¡· - དེ་ལ་གཉིས། ) ཕུང་པོ་ཁམས་དང་སྐྱེ་མཆེད་ཀྱིས་བསྡུས་པ་དང༌། ཁམས་གསུམ་གྱིས་བསྡུས་པའོ། ། ལམ་ལ་བཞུགས་པ་ལ་ཆོས་ལྔ་སྟེ། མངོན་པར་རྟོགས་པ་རྒྱུད་གསུམ་ལ་འཇུག་ཅིང་འཕགས་པ་ཉན་ཐོས་ཀྱི་བསྟན་པའི་ལམ་དང་འབྲས་བུ་ལ་བཞུགས་པ་དང༌། ¡Ã རྒྱུད་གསུམ་ལ་འཇུག་ཅིང་ ( ¡¶ ཞ ¡·¡¶ ལུ ¡· - རྒྱུད་གསུམ་ལ་འཇུག་ཅིང་ ) རང་སངས་རྒྱས་ཀྱི་བསྟན་པའི་ལམ་དང་འབྲས་བུ་ལ་བཞུགས་པ་དང༌། རྣལ་འབྱོར་སྤྱོད་པ་བས་ཁས་བླངས་པའི་ལམ་དང་འབྲས་བུ་ལ་བཞུགས་པ་དང༌། དབུ་མ་པས་ཁས་བླངས་པའི་ལམ་དང་འབྲས་བུ་ལ་བཞུགས་པ་དང༌། རྡོ་རྗེ་ཐེག་པ་བས་ཁས་བླངས་པའི་ལམ་དང་འབྲས་བུ་ལ་བཞུགས་པའོ། །འཁོར་ཕུན་སུམ་ཚོགས་པ་ལ་གཉིས ༑ དེ་བཞིན་གཤེགས་པའི་འཁོར་དང༌། ལྷ་མོའི་འཁོར་རོ། །དེ་ལ་གཉིས། ལྷ་མོའི་གྲངས་དང༌། དེ་རྣམས་ཀྱི་སྤྱིའི་རྣམ་པ་བསྟན་པའོ། །འཁོར་གྱི་ཕྲིན་ལས་ཆོས་ཕུན་སུམ་ཚོགས་པ་ལ་གསུམ། ཕྲིན་ལས་ཀྱི་སྒོ་ནས་དོན་ཇི་ལྟར་མཛད་པ་དངོས་དང༌། དོན་མཛད་པའི་འཐད་པ་དང༌། ཕྲིན་ལས་ལ་རྩོད་པ་སྤང་བའོ། ། དང་པོ་གཉིས། ཕྲིན་ལས་རྒྱས་པར་བསྟན་པ་དང༌། བསྡུས་ཏེ་བསྟན་པའོ། །དང་པོ་ལ་གཉིས་ཏེ། ལྷ་མོ་རྣམས་ཀྱི་ཕྲིན་ལས་དང༌། དེ་བཞིན་གཤེགས་པ་རྣམས་ཀྱི་ཕྲིན་ལས་སོ། །དེ་ལ་གཉིས། གསུང་གིས་དོན་མཛད་པ་དང༌།

སྐུས་དོན་མཛད་པའི་ཚུལ་ལོ། །བསྡུས་ཏེ་བསྟན་པ་ལ་ཡང་གཉིས། སྐུས་མཛད་པ་དང༌། གསུང་གིས་མཛད་པའོ། །ཕྲིན་ལས་ལ་རྩོད་པ་སྤང་བ་ལ་ཡང་གཉིས། རྒོལ་བ་དགོད་པ་དང༌། ལན་གདབ་པའོ། །དེ་ལ་བཞི། སྟོང་པ་ཙམ་གྱིས་སངས་རྒྱས་མི་ཐོབ་པ་དང་ ༑ སྟོང་པ་གསུངས་པའི་དགོས་པ་དང༌། ཐབས་ཀྱི་རྣམ་པས་དོན་མཛད་པའི་འཐད་པ་དང༌། དོན་བསྡུ་བའོ། །ལེའུ་དང་པོའོ།། །།རྒྱུད་ཀྱི་ལུས་རྒྱས་ ( ¡¶ ལུ ¡· སྟན་ ) པ་ལ་ལེའུ་བཅུ་བཞིས་སྟོན་ཏོ། །དེ་ལ་ལེའུ་གཉིས་པ་ལ་དོན་གཉིས་ཏེ། ལེའུའི་དོན་དང༌། ལེའུའི་མིང་ངོ། །དང་པོ་ལ་དོན་ལྔ ༑ མཆོད་པ་ལ་སོགས་པ་མི་འདྲ་བའི་ཁྱད་པར་རིགས་ལྔས་ཕྱེ་བ་དང༌། ལས་རྒྱས་པའི་ལྷའི་རྣལ་འབྱོར་དང༌། སངས་རྒྱས་ཀྱི་དེ་ཁོ་ན་ཉིད་དང༌། རྒྱུད་འབུམ་ཕྲག་ལྔའི་གྲངས་དང༌། སངས་རྒྱས་ཀྱི་གར་བསྟན་པའོ། །དང་པོ་ལ་བཞི། མཆོད་པ་དང༌། དཀྱིལ་འཁོར་གྱི་ཚད་དང༌། སྤྱཽད་ལམ་གྱི་རྣལ་འབྱོར་དང༌། རྡུལ་ཚོན་གྱི་ཁ་དོག་བསྟན་པའོ། །དང་པོ་ལ་ལྔ། མཚམས་སྦྱར་བ་དང༌། འདོད་ཡོན་ལྔའི་མཆོད་པ་སྤྱིར་བསྟན་པ་དང༌། བྱེ་བྲག་ཏུ་དྲིའི་མཆོད་པ་དང༌། བྱེ་བྲག་ཏུ་རོའི་མཆོད་པ་དང༌། མེ་ཏོག་གི་ཁ་དོག་གིས་ཕྱེ་བའི་མཆོད་པ་བྱེ་བྲག་ཏུ་བསྟན་པའོ ༑༑ ལས་རྒྱས་པའི་ལྷའི་རྣལ་འབྱོར་ལ་གཉིས། འབྱུང་པོ་འདུལ་ ( ¡¶ ལུ ¡· + བྱེད་ ) དང་ ༑ སྟོབས་པོ་ཆེའོ། །སྔ་མ་ལ་བཞི་སྟེ། མཚམས་སྦྱར་བ་དང༌། ¡Ã རྣལ་འབྱོར་དངོས་དང༌། ( ¡¶ ཞ ¡·¡¶ ལུ ¡· ལྷའི་རྣལ་འབྱོར་དང༌། ) རྣལ་འབྱོར་གྱི་དགོས་པ་དང༌། སྔགས་བསྟན་པའོ། །སྟོབས་པོ་ཆེའི་རྣལ་འབྱོར་ལ་ལྔ། མཚམས་སྦྱར་བ་དང་ལྷའི་རྣལ་འབྱོར་དང༌། སྔགས་བསྟན་པ་དང༌། ཞལ་གྱི་ཁ་དོག་དང༌། རྒྱན་དང༌། རྣལ་འབྱོར་གྱི་དགོས་པའོ། །སངས་རྒྱས་ཀྱི་དེ་ཁོ་ན་ཉིད་ལ་གསུམ་སྟེ། མཚམས་སྦྱར་བ་དང༌། དེ་ཁོ་ན་ཉིད་དངོས་དང༌། དེ་ཁོ་ན་ལ་གནས་ཀྱང་མ་གྲུབ་ན་སྟོབས་ཀྱིས་བསྒྲུབ་པའོ། །དེ་ཁོ་ན་ཉིད་དངོས་ལ་གཉིས། དཀྱིལ་འཁོར་འཁོར་ལོའི་ཐབས་མདོར་བསྟན་པ་དང༌།

རྒྱས་བཤད་གཉིས་ཀྱིས་རང་བྱིན་བརླབ་སྟོབས་ཀྱིས་བསྒྲུབ་པ་དང་བཅས་པ་བསྟན་པའོ། །སངས་རྒྱས་ཀྱི་གར་ལ་ ( ¡¶ ཞ ¡·¡¶ ལུ ¡· + དོན་ ) གཉིས ༑ མཚམས་སྦྱར་བ་དང༌། དོན་དངོས་སོ། །དེ་ལ་བརྒྱད་དེ། སངས་རྒྱས་ཀྱི་གར་གྱི་དགོས་པ་དང༌། གར་དངོས་དང༌། གར་བྱ་བའི་དུས་དགོས་པ་དང་བཅས་པ་དང༌། གར་གྱི་ལྷའི་གྲངས་དང༌། གར་གྱི་རྒྱན་ལ་སོགས་པའི་རྒྱུ་དང༌། གར་གྱི་གནས་དང༌། གར་གྱི་ཡན་ལག་དང༌། དགོས་པ་དང་ལྡན་པའི་གར་བསྒྲུབ་པར་གདམས་པའོ། །གར་དངོས་ལ་གཉིས། རྡོ་རྗེ་སློབ་དཔོན་གྱིས་དམ་བཅའ་བའི་ཚིག་དང༌། མི་གཡོ་བའི་ཆེ་བས་བརྒལ་བའི་སྒོ་ནས་དེ་ཁོ་ན་ཉིད་བསྟན་པའོ། །དེ་ལ་གསུམ། བརྒལ་བ་དང་ལན་གྱི་སྒོ་ནས་ལྷ་དགུ་སོ་སོའི་དེ་ཁོ་ན་ཉིད་བསྟན་པ་དང༌། ཁྱད་པར་དུ་རིགས་ལྔའི་དེ་ཁོ་ན་ཉིད་དང༌། དམ་བཅའ་བ་རྫུན་གྱི་ཚིག་ཏུ་བསྟན་པའོ། །ལེའུ་གཉིས་པའོ།། །།ལེའུ་གསུམ་པ་ལ་གཉིས། ལེའུའི་དོན་དང༌། ལེའུའི་མིང་ངོ༌། །དང་པོ་ལ་གཉིས། གཏོར་མའི་ཆོ་ག་དང༌། མིང་གི་དབང་བསྟན་པའོ། །དང་པོ་ལ་གཉིས། མཚམས་སྦྱར་བ་དང༌། དོན་དངོས་སོ། །དེ་ལ་གསུམ། མགྲོན་གྱི་ཏིང་ངེ་འཛིན་དང་ ༑ དེ་ལ་མཆོད་པའི་ཆོ་ག་དང༌། གཤེགས་སུ་གསོལ་བའི་བྱའོ། །དང་པོ་ལ་བཞི་སྟེ། མགྲོན་བསྒོམ་པའི་གནས་དང༌། མགྲོན་དངོས་དང༌། དེའི་དབུ་རྒྱན་དང་ ༑ དགུག་གཞུག་ཇི་ལྟར་བྱ་བའོ། །མགྲོན་དངོས་ལ་བཞི། མགྲོན་གྱི་གྲངས་སྤྱིར་བསྟན་པ་དང༌། དམ་ཚིག་པ་བསྐྱེད་པའི་ས་བོན་དང༌། མགྲོན་གྱི་ཁ་དོག་དང་ ༑ ཐུན་མོང་གི་མཚན་ཉིད་བསྟན་པའོ། །རྡོ་རྗེའི་མིང་ལ་བཞི་སྟེ། མཚམས་སྦྱར་བ་དང། མིང་གི་དུས་དགོས་པ་དང་བཅས་པ་དང༌། མིང་དངོས་རྒྱས་པར་བསྟན་པ་དང༌། མིང་མཇུག་བསྡུས་ཏེ་བསྟན་པའོ། །རྒྱས་པར་བསྟན་པ་ལའང་གསུམ ༑ ཕྱག་རྒྱ་ཆེན་པོ་གྲུབ་པའི་མིང་དང༌། རྡོ་རྗེ་མཁའ་འགྲོ་མའི་མིང་དང༌། དེ་བཞིན་གཤེགས་པ་རྣམས་ཀྱི་མིང་བསྟན་པའོ། །ལེའུ་གསུམ་པའོ།། །།ལེའུ་བཞི་པ་ལ་དོན་གཉིས། ལེའུའི་དོན་དང༌།

ལེའུའི་མིང་ངོ༌། །ལེའུའི་དོན་ལ་བདུན། རྗོད་བྱེད་སྒྲའི་རྒྱུད་རྒྱས་པ་དང་བསྡུས་པའི་དོན་གཏན་ལ་དབབ་པ་དང༌། རིགས་ལྔ་སོ་སོ་བསྒོམ་པའི་གནས་བསྟན་པ་དང༌། ཕྱག་རྒྱ་རྣམ་པར་རྒྱལ་བའི་དོན་བསྟན་པ་དང༌། རིག་པའི་དབང་བསྐུར་བ་བསྟན་པ་དང༌། རིམ་པ་གཉིས་ཀྱི་དོན་བསྒོམ་པ་འབྲས་བུ་གྲུབ་པའི་རྟགས་དང་བཅས་ཏེ་བསྟན་པ་དང༌། མི་བསྐྱོད་པའི་མངོན་པར་རྟོགས་པའི་མཚན་ཉིད་དང༌། ཁྲོ་བོ་བཅུའི་སྔགས་དང་ལས་ཀྱི་ཚོགས་བསྟན་པའོ། །དང་པོ་ལ་གསུམ་སྟེ། རྒྱུད་རྒྱས་པའི་བརྟག་པའི་གྲངས་དང༌། ཐབས་དང་ཤེས་རབ་ཀྱི་རྒྱུད་ཀྱི་གནས་ལུགས་དང༌། རྒྱུད་བསྡུས་པའི་དགོས་པ་བསྟན་པའོ། །ཕྱག་རྒྱ་རྣམ་པར་རྒྱལ་བ་ལ་ལྔ། ཕྱག་རྒྱའི་དེ་ཁོ་ན་ཉིད་བསྟན་པ་དང༌། དེས་ན་མཁའ་འགྲོ་མའི་རྒྱུད་དུ་བསྟན་པ་དང་ ༑ མཁའ་འགྲོ་མའི་ངེས་པའི་ཚིག་བསྟན་པའི་ཕྱིར། སྒྲ་བསྒྲུབ་པ་དང༌། མཁའ་འགྲོ་མའི་རྒྱུད་གསུངས་པའི་དགོས་པ་དང༌། དེ་ལ་བདག་མེད་མ་དགེས་པ་ཉིད་ཀྱི་སྒྲུབ་པའི་ཐབས་གསུངས་པའོ། །དང་པོ་ལ་གསུམ། མཚམས་སྦྱར་བ་དང་ ༑ སྐུ་གསུང་ཐུགས་ཀྱི་ཕྱག་རྒྱར་བསྡུ་བ་དང༌། ལྷ་མོ་རྣམས་ཀྱི་ཕྱག་མཚན་སྐུའི་ཕྱག་རྒྱའི་དེ་ཁོ་ན་ཉིད་དོ། །མཁའ་འགྲོ་མའི་སྒྲ་བསྒྲུབ་པ་ལ་གསུམ། ཞུས་པ་དང༌། ལུང་དང་ངེས་ཚིག་གཉིས་ཀྱིས་དེའི་ལན་བསྟན་པ་དང༌། བྱང་ཆུབ་སེམས་དཔའ་རྣམས་ཀྱིས་ཆེད་དུ་བརྗོད་པའོ། །མཁའ་འགྲོ་མའི་རྒྱུད་གསུངས་པའི་དགོས་པ་ལ་གཉིས་ཏེ། དེ་བཞིན་གཤེགས་པ་རྣམས་ཀྱིས་བྱང་ཆུབ་སེམས་དཔའ་ལ་བསྐུལ་བ་དང༌། བྱང་ཆུབ་སེམས་དཔས་ལན་གསོལ་བའོ། །འདི་ལ་གཉིས་ཏེ། མཁའ་འགྲོ་མའི་རྒྱུད་གསུངས་པའི་འཐད་པ་དང༌། དེ་རྒྱུད་ཐམས་ཅད་ཀྱི་སྙིང་པོར་བསྟན་པའོ། །བདག་མེད་མའི་སྒྲུབ་ཐབས་ལ་གཉིས། མཚམས་སྦྱར་བ་དང༌། དོན་དངོས་སོ། །དེ་ལ་གཉིས། བདག་མེད་མའི་ཆེ་བ་དང་ ༑ སྒྲུབ་པའི་ཐབས་སོ། །སྔ་མ་ལ་བཞི་སྟེ། བདག་མེད་མ་སྤངས་ན་དངོས་གྲུབ་མི་འབྱུང་བར་བསྟན་པ་དང༌།

དངོས་གྲུབ་ཐམས་ཅད་ཀྱི་རྩ་བ་ཡིན་པའི་འཐད་པ་དང༌། མཉེས་ན་དངོས་གྲུབ་ཐམས་ཅད་འབྱུང་བའི་རྩ་བ་ཡིན་པའི་འཐད་པ་དང༌། སྤངས་ན་མི་འགྲུབ་ཅིང་མཉེས་ན་འགྲུབ་པ་བསྡུས་ཏེ་བསྟན་པའོ ༑ ༑ སྒྲུབ་པའི་ཐབས་དངོས་ལ་གཉིས་ཏེ། མདོར་བསྟན་པ་དང༌། རྒྱས་པར་བཤད་པའོ། །དེ་ལ་བཞི། སྣང་ལ་རང་བཞིན་མེད་པར་བསྒོམ་པ་དང༌། རང་བཞིན་མེད་པར་རྟོགས་པར་བྱ་བའི་ཕྱིར་དེ་ཁོ་ན་ཉིད་མཆོད་པའི་ཆོ་ག་དང༌། ཐུགས་བསྐུལ་བའི་སྔགས་བསྟན་པ་དང༌། དཀྱིལ་འཁོར་འཁོར་ལོའི་མངོན་པར་རྟོགས་པ་བསྒོམ་པའི་ཚུལ་ལོ། །སྤྱི་དོན་བཞི་པ་རིག་པའི་དབང་བསྐུར་བ་ལ་གཉིས། མཚམས་སྦྱར་བ་དང༌། དོན་དངོས་སོ། །དེ་ལ་བཞི། རིག་པའི་དབང་ལྔ་དང༌། ཐུན་མོང་གི་བརྟུལ་ཞུགས་དང༌། རྡོ་རྗེ་འཆང་ཆེན་པོའི་དབང་དང་ ༑ དབང་གི་མཐའ་རྟེན་ལུང་བསྟན་དང་དབུགས་དབྱུང་བསྟན་པའོ། །རིམ་པ་གཉིས་ཀྱི་དོན་བསྒོམ་པ་འབྲས་བུ་གྲུབ་པའི་རྟགས་དང་བཅས་ཏེ་བསྟན་པ་ལ་གཉིས་ཏེ། ལམ་རིམ་པ་གཉིས་བསྒོམ་པ་དང༌། གྲུབ་པའི་རྟགས་འབྲས་བུ་དང་བཅས་པའོ། །དང་པོ་ལ་གཉིས། རྒྱུ་ཏིང་ངེ་འཛིན་ལ་བཞུགས་པ་དང༌། ལམ་དངོས་སོ། ། ¡Ã དེ་ལ་གཉིས། ( ¡¶ ཞ ¡· - དེ་ལ་གཉིས། ) བསྐྱེད་པའི་རིམ་པ་དང༌། རྫོགས་པའི་རིམ་པའོ། ། ¡Ã གྲུབ་པའི་རྟགས་ལ་གཉིས། རྟགས་དངོས་དང༌། རིམ་གཉིས་བསྒོམ་པ་ལ་སངས་རྒྱས་རྣམས་རྗེས་སུ་ཐུགས་རངས་པའོ། ། ( ¡¶ ལུ ¡· - གྲུབ་པའི་་་་་་་རངས་པའོ། ། ) མི་བསྐྱོད་པའི་མངོན་རྟོགས་བསྟན་པ་ལ་གསུམ། འབྲས་བུ་རྡོ་རྗེ་འཛིན་པ་བཞེངས་པ་དང༌། ཀུན་ལ་འཇུག་པ་སྐྱེ་མཆེད་དང༌། སྐུ་གསུང་ཐུགས་བྱིན་གྱིས་བརླབ་པ་དང༌། འཁོར་གྱི་ལྷ་མོ་བསྟན་པའོ། ཁྲོ་བོ་བཅུའི་སྔགས་དང་ལས་བསྟན་པ་ལ་གསུམ་སྟེ། ཁྲོ་བོ་བཅུའི་སོ་སོའི་མངོན་པར་རྟོགས་པ་དང༌། གཙུག་ཏོར་འཁོར་ལོས་སྒྱུར་བ་ལ་གཞི་བཅས་ནས་ཐམས་ཅད་ཀྱི་མངོན་པར་རྟོགས་པ་སྤྱིར་བསྟན་པ་དང༌། དེ་དག་གི་གནས་དང་བསྒོམ་ཚུལ་ཕན་ཡོན་དང་བཅས་པ་བསྟན་པའོ། །ལེའུ་བཞི་པའོ།།

།།ལེའུ་ལྔ་པ་ལ་དོན་གཉིས་ཏེ། ལེའུའི་དོན་དང༌། ལེའུའི་མིང་ངོ། །དང་པོ་ལ་བཞི། རིགས་ཐམས་ཅད་ཀྱི་དམ་ཚིག་སེམས་དཔའ་སུམ་བརྩེགས་སུ་བསྒོམ་པ་བསྟན་པ་དང༌། རིགས་དང་རྗེས་སུ་མཐུན་པའི་མཆོད་པ་དང༌། བསྡུས་པ་ཆེན་པོའི་དམ་ཚིག་དང༌། གཙོ་བོ་རྣམས་ཀྱི་ཕྱག་མཚན་དང་དེའི་དག་པ་བསྟན་པའོ།། བསྡུས་པ་ཆེན་པོའི་དམ་ཚིག་ལ་དགུ། གཞལ་ཡས་ཁང་སྲུང་བའི་འཁོར་ལོའི་དབུས་སུ་བསྒོམ་པ་དང༌། དཀྱིལ་འཁོར་ལྔའི་མཚན་ཉིད་རྡུལ་ཚོན་དང་བཅས་ཏེ་བསྟན་པ་དང༌། རིགས་ལྔའི་དག་པ་དང༌། མི་བསྐྱོད་པ་གཙོ་བོར་གྱུར་པའི་དཀྱིལ་འཁོར་གྱི་བཀོད་པ་དང༌། དཀྱིལ་འཁོར་གྱི་རྡུལ་ཚོན་གྱི་རྣམ་པར་བཞག་པ་དང༌། གཙོ་བོ་འཕོ་བའི་གནད་དང༌། དཀྱིལ་འཁོར་བསྡུས་པ་དང༌། རྐྱང་པ་བསྒོམ་པ་དང༌། བསྡུས་པ་རྒྱས་བསྡུས་གཉིས་ཀྱི་ལྷའི་གྲངས་དང༌། བསྡུས་པ་གཉིས་པ་དགོས་པའི་སྒོ་བ་བསྟན་པའོ། །ཕྱག་མཚན་དག་པ་དང་བཅས་ཏེ་བསྟན་པ་ལ་གཉིས། གཙོ་བོ་བཞིའི་ཕྱག་མཚན་བསྟན་པ་དང༌། ལྔ་ཀའི་གཡས་ཀྱི་ཕྱག་མཚན་རྣམས་ཀྱི་དག་པ་བསྟན་པའོ། །ལེའུ་ལྔའོ།། །།ལེའུ་དྲུག་པ་ལ་གཉིས། ལེའུའི་དོན་དང༌། ལེའུའི་མིང་ངོ༌། །སྔ་མ་ལ་བདུན་ཏེ། གཙོ་བོ་རྣམས་ལ་ཕྱག་རྒྱ་བཞིའི་རྒྱས་གདབ་པ་དང༌། ཏིང་ངེ་འཛིན་སེམས་དཔའ་ལ་སྤྲོ་བསྡུ་བསྒོམ་པ་དང༌། ཏིང་ངེ་འཛིན་སེམས་དཔའ་ཉིད་ཇི་ལྟར་བསྒོམ་པ་དང༌། བསམ་གཏན་གྱི་དཀྱིལ་འཁོར་གྱི་རྒྱ་ཁྱོན་དང༌། ཡེ་ཤེས་ཀྱི་དཀྱིལ་འཁོར་སྤྱན་དྲང་བ་དང༌། བཟླས་པའི་ཡུལ་བཟླས་པའི་ཕན་ཡོན་དང་བཅས་ཏེ་བསྟན་པ་དང༌། རིམ་པ་གཉིས་ལ་བརྟེན་ནས་དངོས་གྲུབ་འབྱུང་བའི་རྒྱུ་མཚན་དང་བཅས་པའོ། །དེ་ཉིད་ལ་གཉིས་ཏེ། དངོས་གྲུབ་འབྱུང་བ་དངོས་དང༌། དེའི་འཐད་པའོ། །དེ་ལ་བཞི། སེམས་རང་བཞིན་གྱིས་དྲི་མ་དང་བྲལ་བ་དང༌། སེམས་ཀྱི་ཡོན་ཏན་དང༌། སེམས་ཀྱི་རང་བཞིན་ཡོན་ཏན་དང་བཅས་པ་དང༌། སེམས་ཀྱི་ནུས་པའི་མཐུ་བསྟན་པའོ། །ལེའུ་དྲུག་པའོ།། །།ལེའུ་བདུན་པ་ལ་གཉིས་ཏེ།

ལེའུའི་དོན་དང༌། ལེའུའི་མིང་ངོ༌། །སྔ་མ་ལ་ལྔ་སྟེ། བསྐྱེད་པའི་རིམ་པ་ཡན་ལག་དྲུག་ཏུ་བསྒོམ་པ་དང༌། གཞལ་ཡས་ཁང་བསྐྱེད་ཅིང་ལྷ་དགོད་པ་དང༌། ཐུན་མོང་མ་ཡིན་པའི་དབང་བཞི་བསྟན་པ་དང༌། བཟའ་བའི་དམ་ཚིག་བཅུད་ཀྱིས་ལེན་དང་བཅས་པ་དང༌། རྣལ་འབྱོར་པའི་ཁམས་ཀྱི་དག་པ་བསྟན་པའོ། །དང་པོ་ལ་གསུམ། རྒྱུའི་ཏིང་ངེ་འཛིན་དང༌། ཡན་ལག་དྲུག་མདོར་བསྟན་པ་དང༌། སྔགས་དང་བཅས་ཏེ་རྒྱས་པར་བཤད་པའོ། ། དབང་ལ་གཉིས། མདོར་བསྟན་པ་དང༌། རྒྱས་པར་བཤད་པའོ། །དེ་ལ་བཞི། བུམ་པ་དང༌། གསང་བ་དང༌། ཤེས་རབ་ཡེ་ཤེས་དང༌། བཞི་པའོ། །བཟའ་བའི་དམ་ཚིག་ལ་གསུམ། ཤ་ལྔ་བསྟེན་པ་ཕན་ཡོན་དང་བཅས་པ་དང༌། བདུད་རྩི་ལྔ་བསྟེན་པ་ཕན་ཡོན་དང་བཅས་པ་དང༌། ཁུ་བ་དང་ཁྲག་བསྟེན་པ་ཕན་ཡོན་དང་བཅས་པའོ། །ལེའུ་བདུན་པའོ།། །།ལེའུ་བརྒྱད་པ་ལ་གཉིས། ལེའུའི་དོན་དང༌། ལེའུའི་མིང་ངོ༌། །དང་པོ་ལ་བཅུ་གཅིག འབྲས་བུ་རྡོ་རྗེ་འཛིན་པར་བཞེངས་པའི་ཕྱིར་གླུས་བསྐུལ་བ་དང་

༑ སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་བརླབ་པ་ཕན་ཡོན་དང་བཅས་ཏེ་བསྟན་པ་དང༌། དོན་དམ་པར་སྦྱང་དུ་མེད་ཀྱང་ཀུན་རྫོབ་ཏུ་སྦྱོང་བའི་ཐབས་ཁྱད་པར་ཅན་དང་བཅས་པ་དང༌། ལས་རྒྱས་པའི་ལྷའི་རྣལ་འབྱོར་བསྟན་པ་དང༌། རྡོ་རྗེ་སློབ་དཔོན་གྱི་མཚན་ཉིད་བསྟན་པའི་སྒོ་ནས་བརྙས་པའི་ཉེས་དམིགས་དང་མཉེས་པའི་ཕན་ཡོན་བསྟན་པ་དང༌། ནང་གི་སྦྱིན་སྲེག་གཙོར་བསྟན་ཅིང་ཞར་ལ་ཕྱིའི་སྦྱིན་སྲེག་ཀྱང་ཅུང་ཟད་བསྟན་པ་དང་ ༑ མཆོག་ཐུན་མོང་གི་འབྲས་བུའི་རྒྱུད་བསྟན་པ་དང༌། ཕྱག་རྒྱ་དང་སྒྲུབ་པ་པོའི་མཚན་ཉིད་བསྟན་པ་དང༌། རིགས་ལྔ་ལ་བསྟོད་པ་བསྡུས་པ་དང༌། དཀྱིལ་འཁོར་གྱི་བྱ་བ་དང༌། སྦྱིན་སྲེག་གི་ཡན་ལག་བསྟན་པའོ། །གསུམ་པ་ལ་གསུམ། དོན་དམ་པར་སྦྱང་དུ་མེད་པ་དང༌། ཀུན་རྫོབ་ཏུ་སྦྱང་དགོས་པ་དང་ ༑ ཐབས་ཁྱད་པར་ཅན་བསྟན་པའོ། །དེ་ལ་ལྔ་སྟེ། བསྣན་པའི་གཉེན་པོ་དང་ ༑ རིགས་འདྲའི་གཉེན་པོ་དང༌། སྦམས་པའི་གཉེན་པོ་དང༌། བཟློག་པའི་གཉེན་པོ་དང༌། རིགས་འདྲའི་གཉེན་པོ་རྒྱས་པར་བཤད་པའོ། །ལས་རྒྱས་པ་ལ་གཉིས། རྡོ་རྗེ་སྒྲོལ་མ་དང༌། ཤེས་རབ་ཕ་རོལ་ཕྱིན་མའོ། །དང་པོ་ལ་གཉིས། བཤད་པར་དམ་བཅའ་བ་དང༌། དོན་དངོས་སོ། །དེ་ལ་བཞི། གཟུངས་སྔགས་དང༌། མངོན་པར་རྟོགས་པ་དང༌། སྔགས་ཕན་ཡོན་དང་བཅས་པ་དང༌། ལས་ཀྱི་ཚོགས་བཅུ་བཞི་སོ་སོར་བསྟན་པའོ། །ཕ་རོལ་ཏུ་ཕྱིན་མ་ལ་གཉིས་ཏེ། བཤད་པར་དམ་བཅའ་བ་དང༌། དོན་དངོས་སོ། །དེ་ལ་དྲུག བསྒོམས་པའི་ཕན་ཡོན་དང༌། མངོན་པར་རྟོགས་པ་དངོས་དང༌། བསྒྲུབ་པའི་ཚད་ཕན་ཡོན་དང་བཅས་པ་དང༌། བསྙེན་པའི་གྲངས་ཕན་ཡོན་དང་བཅས་པ་དང༌། གསང་སྔགས་དངོས་དང༌། སྒྲུབ་པའི་ཐབས་ཕན་ཡོན་དང་བཅས་པའོ། །རྡོ་རྗེ་སློབ་དཔོན་གྱི་མཚན་ཉིད་བསྟན་པའི་སྒོ་ནས་བརྙས་པའི་ཉེས་དམིགས་དང་མཉེས་པའི་ཕན་ཡོན་ལ་གསུམ། མཚན་ཉིད་དང༌། ཉེས་དམིགས་དང༌། གུས་པའི་ཕན་ཡོན་ནོ། ། ¡Ã ནང་གི་སྦྱིན་སྲེག་གཙོར་བསྟན་ཅིང་ཕྱིའི

( ¡¶ ལུ ¡· - ནང་གི་་་་་་་ཅིང་ཕྱིའི ) སྦྱིན་སྲེག་ལ་གཉིས། ནང་གི་སྦྱིན་སྲེག་དང༌། ཕྱིའི་དང་ཐུན་མོང་དུ་ཁ་དོག་དང་མེ་ཏོག་བསྟན་པའོ། །འབྲས་བུ་ལ་གསུམ་སྟེ། སྤང་བར་བྱ་བའི་གང་ཟག་དང༌། བསྒྲུབ་པར་བྱ་བའི་ལམ་དང་ ༑ འབྲས་བུ་དངོས་སོ། །དེ་ལ་གཉིས། ཐུན་མོང་གི་འབྲས་བུ་དང༌། མཆོག་གི་འབྲས་བུའོ། །དེ་ལ་བཞི། འཁོར་གྱི་ཁྱད་པར་དང༌། ཆོས་སྐུའི་མཚན་ཉིད་དང༌། ལོངས་སྐུའི་མཚན་ཉིད་དང༌། སྤྲུལ་སྐུའི་མཚན་ཉིད་དོ། ། དེ་ལ་གཉིས། སངས་རྒྱས་ཀྱི་མཛད་པ་བཅུ་གཉིས་དང༌། གང་ལ་ཅིས་འདུལ་གྱི་རྣམ་པའོ། །དཀྱིལ་འཁོར་གྱི་བྱ་བ་ལ་བཞི། ཡེ་ཤེས་ཀྱི་ཐིག་དང༌། སའི་ཆོ་ག་དང༌། ཐིག་གི་ཆོ་གས་སྦྱང་བ་དང་བཅས་པ་དང༌། རྡུལ་ཚོན་གྱི་བྱའོ། ། སྦྱིན་སྲེག་གི་ཡན་ལག་ལ་ལྔ། ཐབ་ཀྱི་དབྱིབས་དང༌། མེ་ལྷ་སྤྱན་དྲངས་ཏེ་མཆོད་པ་དང༌། བསྲེག་རྫས་བཅུ་པའི་སྔགས་དང༌། འཇིག་རྟེན་ལས་འདས་པའི་མེ་ལྷ་སྤྱན་དྲང་བ་དང༌། གཤེགས་སུ་གསོལ་བའོ། །ལེའུའི་བརྒྱད་ པའོ ༑༑ ༑༑ ལེའུ་དགུ་པ་ལ་གཉིས། ལེའུའི་དོན་དང༌། ལེའུའི་མིང་ངོ༌། །སྔ་མ་ལ་བདུན ༑ རབ་གནས་དང༌། སྟོབས་ཀྱིས་བསྒྲུབ་པ་དྲག་ཤུལ་གྱི་ལས་དང༌། གཙོ་བོ་རིགས་བཞི་སོ་སོའི་མཚན་ཉིད་དང༌། སྐུ་མདོག་ལ་སོགས་པ་དང༌། སློབ་དཔོན་ལ་རིགས་དང་རྗེས་སུ་མཐུན་པའི་ཡོན་དབུལ་བ་དང༌། རིགས་ལྔ་སོ་སོའི་གསང་སྔགས་ཕན་ཡོན་དང་བཅས་པ་དང༌། དཀྱིལ་འཁོར་གྱི་ཕྱིའམ་ནང་ངམ་ལྷའི་རང་སའི་དབྱིབས་བསྟན་པ་དང༌། གཙོ་བོ་རྣམས་ཀྱི་རྒྱན་བསྟན་པའི་ཞར་ལ་ལས་ཀྱི་ཕྱག་རྒྱ་བསྟེན་པའི་ཚུལ་བསྟན་པའོ། །དང་པོ་རབ་ཏུ་གནས་པ་ལ་ལྔ། དགོས་པ་དང༌། རྡོ་རྗེ་སློབ་དཔོན་གྱི་ཆས་གོས་དང༌། སྟ་གོན་དང༌། རབ་ཏུ་གནས་པ་དངོས་དང༌། དེ་ལ་མཆོད་པའོ། །སྟ་གོན་ལ་བཞི། བུམ་པ་སྟ་གོན་དང༌། ཡེ་ཤེས་པ་གཞུག་ཅིང་བརྟན་པར་བྱ་བ་དང༌། རྟེན་བཀྲུ་བ་དང༌། མཆོད་པའོ། ། ¡Ã ལྔ་པ་ ( ¡¶ ཞ ¡·¡¶ ལུ ¡· དེ་ལ་ ) མཆོད་པ་ལ་བཞི། བདུད་རྩི་དང༌། ལྷ་མོ་བརྒྱད་དང༌། བསྟོད་པ་དང༌།

བདུད་རྩིའི་མཆོད་པ་རྒྱས་པའོ། །ལེའུ་དགུ་པའོ།། །།ལེའུ་བཅུ་པ་ལ་གཉིས། ལེའུའི་དོན་དང༌། ལེའུའི་མིང་ངོ༌། །དང་པོ་ལ་གསུམ ༑ ཀུན་འདར་དང༌། ཀུན་ཏུ་བཟང་པོའི་སྤྱོད་པ་དང༌། སྐྱེ་མཆེད་བྱིན་གྱིས་བརླབ་པའི་དགོས་པ་མངོན་པར་ཤེས་པ་དྲུག་བསྟན་པའོ། །དེ་ལ་གཉིས། ཐུན་མོང་གི་མངོན་ཤེས་ལྔ་དང༌། ཐུན་མོང་མ་ཡིན་པའི་ཟག་པ་ཟད་པའི་མངོན་པར་ཤེས་པའོ། །དང་པོ་ལ་བཞི། ལྷའི་མིག་དང་རྣ་བའི་མངོན་ཤེས་དང༌། གཞན་གྱི་སེམས་ཤེས་པ་དང༌། སྔོན་གྱི་གནས་རྗེས་སུ་དྲན་པ་དང༌། འཆི་འཕོ་དང་སྐྱེ་བ་ཤེས་པ་གཉིས་ཕྱོགས་གཅིག་ཏུ་བསྟན་པ་དང༌། རྫུ་འཕྲུལ་གྱི་མངོན་པར་ཤེས་པ་བསྟན་པའོ། །ལེའུ་བཅུ་པའོ།། །།ལེའུ་བཅུ་གཅིག་པ་ལ་དོན་གཉིས། ལེའུའི་དོན་དང༌། ལེའུའི་མིང་ངོ༌། ། དོན་ལ་བཞི། ལས་བཞིའི་ལྷའི་རྣལ་འབྱོར་དང༌། ལས་བཞིའི་བསམ་པའི་ཁྱད་པར་དང༌། གང་ལས་གང་དབང་དུ་བྱ་བ་ཕྱག་རྒྱ་བསྟེན་པའི་ཐབས་དང་བཅས་པ་དང་ ༑ ལས་ཀྱི་སྔགས་ཀྱི་མཐའ་རྟེན་བསྟེན་པའོ། །ལེའུ་བཅུ་གཅིག་པའོ།། །།ལེའུ་བཅུ་གཉིས་པ་ལ་དོན་གཉིས། ལེའུའི་དོན་དང༌། ལེའུའི་མིང་ངོ༌། ། དང་པོ་ལ་གསུམ། བཤད་པར་དམ་བཅའ་བ་དང༌། བསྒོམ་པའི་གནས་དང༌། མངོན་པར་རྟོགས་པ་དངོས་སོ། །དེ་ལ་གསུམ། ཚོགས་གཉིས་བསག་པ་དང༌། རྣལ་འབྱོར་སྒོམ་པའི་གོ་རིམ་དང༌། རྗེས་ལ་བཟླས་པ་བྱ་བའོ། །དང་པོ་ལ་གཉིས ༑ བསོད་ནམས་ཀྱི་ཚོགས་དང༌། ཡེ་ཤེས་ཀྱི་ཚོགས་སོ། །རྣལ་འབྱོར་བསྒོམ་པའི་གོ་རིམ་ལ་གཉིས། རྟེན་བསྒོམ་པ་དང༌། བརྟེན་པ་བསྒོམ་པའོ། ། བརྟེན་པ་ལ་ཡན་ལག་དྲུག་སྟེ། གཞལ་ཡས་ཁང་བསྐྱེད་པ་རྣམ་པར་སྣང་མཛད་ཀྱི་ཡན་ལག་དང༌། རྗེས་སུ་ཆགས་པ་རྡོ་རྗེ་སེམས་དཔའི་ཡན་ལག་དང༌། དབང་བསྐུར་བ་མི་བསྐྱོད་པའི་ཡན་ལག་དང༌། བསྟོད་པ་རིན་ཆེན་འབྱུང་ལྡན་གྱི་ཡན་ལག་དང༌། མཆོད་པ་དོན་ཡོད་གྲུབ་པའི་ཡན་ལག་དང༌། བདུད་རྩི་མྱང་བ་འོད་དཔག་ཏུ་མེད་པའི་ཡན་ལག་གོ །ཡན་ལག་གཉིས་པ་ལ་བཞི། རྒྱུ་རྡོ་རྗེ་འཛིན་པར་བསྐྱེད་པ་དང༌།

འབྲས་བུ་རྡོ་རྗེ་འཛིན་པར་བཞེངས་པ་དང༌། སྐྱེ་མཆེད་དང་སྐུ་གསུང་ཐུགས་བྱིན་གྱིས་བརླབ་པ་དང༌། ཞར་ལས་བྱུང་བ་བདག་མེད་མའི་དཀྱིལ་འཁོར་བསྟན་པའོ། །ལེའུ་བཅུ་གཉིས་པའོ།། །།ལེའུ་བཅུ་གསུམ་པ་ལ་གཉྀས། ལེའུའི་དོན་དང༌། ལེའུའི་མིང་ངོ༌། །དང་པོ་ལ་བཞི། རྗོད་བྱེད་ཀྱི་ཚོགས་བསྟན་པ་དང༌། བརྗོད་བྱའི་ཚོགས་བསྟན་པ་དང་ ༑ དེ་ལ་འཁོར་རྣམས་ཀྱི་རྗེས་སུ་ཡི་རང་བ་བསྟན་པ་དང༌། སྤྱོད་པ་དང་དམ་ཚིག་བསྟན་པའོ། །དང་པོ་ལ་བཞི། ཞུས་པ་དང་ལན་གྱི་སྒོ་ནས་རྣལ་འབྱོར་མའི་རྒྱུད་ཀྱི་སྒྲ་འཇུག་པའི་རྒྱུ་མཚན་དང༌། ཐབས་ཀྱི་རྒྱུད་བརྒྱད་དང་ཤེས་རབ་ཀྱི་རྒྱུད་དྲུག་ཏུ་བསྟན་པ་དང༌། ཐབས་དང་ཤེས་རབ་ཀྱི་རྒྱུད་བསྟན་པའི་དགོས་པ་དང་ ༑ རྒྱུད་སྡེ་བཞི་བསྟན་པའི་དགོས་པའོ། །བརྗོད་བྱའི་ཚོགས་བསྟན་པ་ལ་གསུམ ༑ ཞུས་པ་དང་ལན་གྱི་སྒོ་ནས་སྟོང་པ་སྙིང་རྗེ་གཉིས་སུ་མེད་པར་བསྟན་པ་དང་ ༑ བྱང་ཆུབ་ཀྱི་སེམས་སུ་འདུས་པ་དང༌། བདག་འཛིན་བཟློག་པའི་ཕྱྀར་གཉིས་སུ་མེད་པར་འདུས་པའོ། །བཞི་པ་སྤྱོད་པ་དང་དམ་ཚིག་ལ་གསུམ། རྣལ་འབྱོར་ཆེན་པོ་སྤྱོད་པ་བདེ་བས་འགྲུབ་པ་དང༌། དམ་ཚིག་གི་རྣམ་གྲངས་གཞན་བསྟན་པ་དང༌། བླ་མ་མཉེས་པར་བྱ་བ་འཐད་པ་དང་བཅས་ཏེ་བསྟན་པའོ། ། ལེའུ་བཅུ་གསུམ་པའོ།། །།ལེའུ་བཅུ་བཞི་པ་ལ་གཉིས། ལེའུའི་དོན་དང༌། ལེའུའི་མིང་ངོ༌། ། ལེའུའི་དོན་ལ་བཅོ་ལྔ། འབྲིང་གི་དངོས་གྲུབ་བསྒྲུབ་པ་དང༌། ¡Ã ཀུན་རྫོབ་ཏུ་ ( ¡¶ ལུ ¡· - ཀུན་རྫོབ་ཏུ་ ) དངོས་གྲུབ་ཐམས་ཅད་འབྱུང་བའི་འཐད་པ་དང༌། གསང་བ་དང་ཤེས་རབ་ཡེ་ཤེས་ཀྱི་དབང་གི་གསལ་བྱེད་དང༌། གདུག་པ་ཅན་བསྒྲལ་བའི་ ( ¡¶ ཞ ¡· + དབང་གི་ ) ཆོ་ག་དང༌། ཁྲོ་བོ་བཅུའི་སྲུང་འཁོར་དང༌། རྫོགས་རིམ་བསྒོམ་པ་དང༌། འབྲས་བུ་སངས་རྒྱས་ཀྱི་མཚན་ཉིད་དང༌། རིམ་པ་གཉིས་བསྒོམ་དགོས་པའི་འཐད་པ་སངས་རྒྱས་ཀྱི་མཚན་ཉིད་དང་བཅས་པ་དང༌། རྡོ་རྗེ་ཡན་ལག་མེད་པའི་སྒྲུབ་ཐབས་དང༌། རིགས་ཐམས་ཅད་ཀྱི་བྱང་ཆུབ་ཀྱི་སེམས་རྒྱས་པར་བསྟན་པ་དང༌།

དཀྱིལ་འཁོར་དང་འབྲེལ་བའི་བྱ་བ་སྣ་ཚོགས་བསྟན་པ་དང༌། ཕྱི་དང་ནང་གི་སྦྱིན་སྲེག་དང༌། རྫོགས་རིམ་དཀྱིལ་འཁོར་གྱི་འཁོར་ལོ་ཉེ་བའི་རྒྱུ་དང་ཐུན་མོང་དུ་བསྟན་པ་དང༌། དཀྱིལ་འཁོར་གྱི་ས་གཟུང་བའི་བྱ་བ་དང༌། མཆོད་པའི་བྱ་བའོ། །དང་པོ་ལ་དྲུགརི་ལུ་དང༌། མིག་སྨན་དང༌། རྐང་བྱུག་དང༌། གནོད་སྦྱིན་མོ་དང༌། ས་འོག་གི་གཏེར་བསྒྲུབ་པ་དང༌། དེ་དག་གི་གཞུང་བསྡུ་བའོ། ། ¡Ã ཀུན་རྫོབ་ཏུ་ ( ¡¶ ཞ ¡·¡¶ ལུ ¡· - ཀུན་རྫོབ་ཏུ་ ) དངོས་གྲུབ་ཐམས་ཅད་འབྱུང་བའི་འཐད་པ་ལ་གཉིས། དངོས་གྲུབ་ཐམས་ཅད་སེམས་ལས་འབྱུང་བ་དཔེའི་སྒོ་ནས་བསྟན་པ་དང༌། སེམས་ལས་ཕྱི་རོལ་གྱི་དོན་འབྱུང་བ་བག་ཆགས་ཀྱིས་བསླད་པར་བསྟན་པའོ ༑ ༑ དབང་གི་གསལ་བྱེད་ལ་གསུམ། གསང་བའི་དབང་དང༌། ཤེས་རབ་ཡེ་ཤེས་ཀྱི་དབང་དང༌། བཟའ་བའི་དམ་ཚིག་གོ །གདུག་པ་ཅན་བསྒྲལ་བ་ལ་གསུམ། བསྒྲལ་བའི་ཡུལ་དང༌། བསྒྲལ་བའི་བསམ་གཏན་དང༌། བསམ་གཏན་གྱིས་མ་འགྲུབ་ན་ཚོགས་པ་ལ་བརྟེན་པ་བསྟན་པའོ། ཁྲོ་བོ་བཅུའི་སྲུང་བའི་འཁོར་ལོ་ལ་དགུ། བཤད་པར་དམ་བཅའ་བ་དང༌། ཞལ་དང་ཕྱག་གི་གྲངས་དང༌། ཕྱག་མཚན་དང༌། བཞུགས་ཚུལ་དང༌། སྐུ་མདོག་དང༌། དབུ་རྒྱན་དང༌། དེའི་ཕྱི་རོལ་དུ་ཐུན་མོང་གི་སྲུང་འཁོར་བསྒོམ་པ་དང༌། དེའི་ནང་དུ་གཞལ་ཡས་ཁང་བསྒོམ་པ་དང༌། སྲུང་བའི་འཁོར་ལོའི་མཚན་ཉིད་ཚད་དང་བཅས་ཏེ་བསྟན་པའོ། །རྫོགས་པའི་རིམ་པ་བསྒོམ་པ་ལ་གསུམ། ཕྲ་མོའི་རྣལ་འབྱོར་དང༌། དེའི་ཉམས་སུ་མྱོང་བ་དང༌། ཕྱག་རྒྱའི་རྣལ་འབྱོར་བསྟན་པའོ། ། ¡Ã འབྲས་བུ་སངས་རྒྱས་ཀྱི་མཚན་ཉིད་ལ་གསུམ། གནས་གྱུར་པ་དང༌། ཟུང་དུ་འཇུག་པ་དང༌། མི་གནས་པའི་མྱ་ངན་ལས་འདས་པའོ ༑༑ དང་པོ་ལ་བཞི། ཡིད་གནས་གྱུར་གྱི་མཚན་ཉིད་དང༌། ཕུང་པོ་དང་སྐྱེ་མཆེད་གནས་གྱུར་གྱི་མཚན་ཉིད་དང༌། བྱེ་བྲག་ཏུ་ལུས་གནས་གྱུར་གྱི་མཚན་ཉིད་དང་སངས་རྒྱས་དེའི་མིང་ངོ༌། ། ( ¡¶ ལུ ¡· འབྲས་བུ་སངས་རྒྱས་ཀྱི་མཚན་ཉིད་ལ་གསུམ། གནས་གྱུར་པ་དང༌།

ཟུང་དུ་འཇུག་པ་དང༌། མི་གནས་པའི་མྱ་ངན་ལས་འདས་པའོ། །གཉིས་སུ་མེད་པའོ༑ ༑དང་པོ་ལ་བཞི། ཡིད་གནས་གྱུར་གྱི་མཚན་ཉིད་དང༌། ཕུང་པོ་དང་སྐྱེ་མཆེད་གནས་གྱུར་གྱི་མཚན་ཉིད་དང༌། བྱེ་བྲག་ཏུ་ལུས་གནས་གྱུར་གྱི་མཚན་ཉིད་དང་སངས་རྒྱས་དེའི་མིང་ངོ༌། ། ¡¶ ཞ ¡· འབྲས་བུ་སངས་རྒྱས་ཀྱི་མཚན་ཉིད་ལ་ལྔ་སྟེ། ཡིད་གནས་གྱུར་གྱི་མཚན་ཉིད། ཕུང་པོ་དང༌། བསྐྱེད་མཆེད་ཀྱི་མཚན་ཉིད་དང༌། བྱེ་བྲག་ཏུ་ལུས་གནས་གྱུར་གྱི་མཚན་ཉིད་དང༌། སངས་རྒྱས་དེ་ཡི་མིང་དང༌༑ ¡¶ ཞ ¡·¡¶ ལུ ¡· + མཚན་ཉིད་རྒྱས་པར་བཤད་པའོ། ། ) རིམ་པ་གཉིས་བསྒོམ་དགོས་པའི་འཐད་པ་སངས་རྒྱས་ཀྱི་མཚན་ཉིད་དང་བཅས་པ་ལ་གཉིས་ཏེ། འཐད་པ་དང༌། སངས་རྒྱས་ཀྱི་མཚན་ཉིད་དོ། །དང་པོ་ལ་གཉིས། སྦྱང་གཞི་གཉིས་པ་ ( ¡¶ ཞ ¡·¡¶ ལུ ¡· ལ་ ) དམིགས་ནས་རིམ་པ་གཉྀས་བསྒོམ་པར་འཐད་པ་དང༌། འབྲས་བུ་གཉིས་ལ་དམིགས་ནས་རིམ་པ་གཉིས་བསྒོམ་པར་འཐད་པའོ། ། སངས་རྒྱས་ཀྱི་མཚན་ཉིད་ལ་གསུམ། མཚན་དང་དཔེ་བྱད་ཀྱིས་བསྡུས་པ་དང་ ༑ ཡེ་ཤེས་ལྔས་བསྡུས་པ་དང༌། གཉིས་སུ་མེད་པའམ་ཟུང་འཇུག་གིས་བསྡུས་པའོ། །རྡོ་རྗེ་ཡན་ལག་མེད་པའི་སྒྲུབ་ཐབས་ལ་བཞི། བསྙེན་པ་དང༌། སྒྲུབ་པ་དང༌། སྔགས་ཕན་ཡོན་དང་བཅས་པ་དང༌། ས་བོན་གྱི་ཡི་གེའོ། ། བྱང་ཆུབ་ཀྱི་སེམས་ལ་གཉིས། རིགས་ཐམས་ཅད་ཀྱི་བྱང་ཆུབ་སེམས་ཀྱི་ཡི་གེ་ཧཱུྃ་གི་ཆེ་བ་དང༌། སོ་སོའི་བྱང་ཆུབ་ཀྱི་སེམས་སོ། །དེ་ལ་གསུམ། ངོ་བོ་ཉིད་དང་འབྲས་བུའི་ ¡Ã ཡེ་ཤེས་ལྔའི་ ( ¡¶ ཞ ¡·¡¶ ལུ ¡· - ཡེ་ཤེས་ལྔའི་ ) རང་བཞིན་བསྟན་པའི་ཕྱིར་རིགས་ལྔའི་བྱང་ཆུབ་ཀྱི་སེམས་དང༌། ལམ་ཇི་ལྟར་སྒྲུབ་པའི་ཐབས་བསྟན་པའི་ཕྱིར་ཡུམ་ལྔའི་བྱང་ཆུབ་ཀྱི་སེམས་དང༌། འཁོར་ཐམས་ཅད་ཀྱི་བྱང་ཆུབ་ཀྱི་སེམས་སོ། ། ¡Ã དང་པོ་ལྔ། ཆོས་ཀྱི་དབྱིངས་ཀྱི་ཡེ་ཤེས་དང་ ༑ མེ་ལོང་ལྟ་བུ་དང༌། མཉམ་པ་ཉིད་དང༌། སོ་སོར་རྟོག་པ་དང༌། བྱ་བ་གྲུབ་པའི་ཡེ་ཤེས་ཀྱི་སྒོ་ནས་བསྒོམ་པའོ། །ཡུམ་གྱི་ལ་ལྔ། སྣང་བ་སྔོན་དུ་སོང་བའི་སྟོང་པ་དང༌།

སྟོང་པ་སྔོན་དུ་སོང་བའི་སྣང་བ་དང༌། སྲིད་ཞི་མཉམ་པ་དང༌། དམིགས་མེད་བརྗོད་བྲལ་དང༌། སྒྱུ་མ་ལ་བློ་སྦྱངས་ལ་སྟོང་པས་རྒྱས་གདབ་པའོ། ། ( ¡¶ ཞ ¡· དང་པོ་ལྔ། ཆོས་ཀྱི་དབྱིངས་ཀྱི་ཡེ་ཤེས་དང༌། མེ་ལོང་ལྟ་བུ་དང༌། མཉམ་པ་ཉིད་དང༌། སོ་སོར་རྟོག་པ་དང༌། བྱ་བ་གྲུབ་པའི་ཡེ་ཤེས་ཀྱི་སྒོ་ནས་བསྒོམ་པའོ། །ཡུམ་གྱི་ལ་ལྔ༑ ཡུམ་ལྔའི་བྱང་སེམས་ལ་ལྔ། སྣང་བ་སྔོན་དུ་སོང་བའི་སྟོང་པ་དང༌། སྟོང་པ་སྔོན་དུ་སོང་བའི་སྣང་བ་དང༌། སྲིད་ཞི་མཉམ་པ་དང༌། དམིགས་མེད་བརྗོད་བྲལ་དང༌། སྒྱུ་མ་ལ་བློ་སྦྱངས་ལ་སྟོང་པས་རྒྱས་གདབ་པའོ། ། ¡¶ ལུ ¡· - དང་པོ་་་་་་་གདབ་པའོ། ། ) དཀྱིལ་འཁོར་དང་འབྲེལ་བའི་བྱ་བ་སྣ་ཚོགས་ལ་བཞི། མདའ་གཞུའི་བཀོད་པ་དང༌། རོལ་མོའི་བྱ་བ་དང༌། བདུག་སྤོས་ཀྱི་སྦྱར་ཐབས་དང༌། རྐང་སྟབས་དང་ལག་སྟབས་ཀྱི་བཀོད་པ་མདོར་བསྟན་པའོ། །སྦྱིན་སྲེག་ལ་ལྔ་སྟེ། ནང་གི་སྦྱིན་སྲེག་དང༌། གཉིས་ཀ་ལ་ཐུན་མོང་དུ་རྫས་མ་འབྱོར་བ་རྣམས་ནི་ཡིད་ཀྱིས་བསམས་ལ་དབུལ་བ་དང༌། ཐུན་མོང་དུ་བསྲེག་རྫས་ཀྱི་སྔགས་དང༌། བསྲེག་རྫས་ཀྱི་ཁྱད་པར་བསྟན་པ་དང་ ༑ ཕྱི་ནང་གི་སྦྱིན་སྲེག་གི་ཕན་ཡོན་བསྟན་པའོ། །དཀྱིལ་འཁོར་གྱི་ས་གཟུང་བའི་བྱ་བ་ལ་དྲུག རྐང་སྟབས་ཀྱི་བཀོད་པ་དང༌། ལག་སྟབས་ཀྱི་བཀོད་པ་དང༌། འདུག་སྟངས་ཀྱི་བཀོད་པ་དང༌། བཞིན་གྱི་བསྒྱུར་ཚུལ་དང༌། གླུའི་རབ་ཏུ་དབྱེ་བ་དང༌། དེ་རྣམས་ས་གཟུང་བའི་དུས་སུ་བྱ་བར་བསྟན་པའོ ༑ ༑ མཆོད་པ་ལ་གཉིས། མེ་ཏོག་ལ་སོགས་པའི་མཆོད་པ་དང༌། རྡོ་རྗེ་དྲིལ་བུ་གཟུང་པའི་སྔགས་བསྟན་པའོ། །ལེའུ་བཅུ་བཞི་པའོ།། །།ལེའུ་བཅོ་ལྔ་པ་ལ་དགུ། ཧེ་རུ་ཀ་གསུམ་གྱི་རྣལ་འབྱོར་དང༌། ཀུ་རུ་ཀུལླེ་དང་ ༑ རྣལ་འབྱོར་གྱི་རྒྱུད་ཀྱི་གླེང་གཞི་དང༌། ལས་རྒྱས་པའི་ལྷའི་རྣལ་འབྱོར་དང་ ༑ ཉེ་བའི་རྒྱུ་བསྟན་པ་དང༌། དབང་གི་རྐང་གྲངས་དང༌། དམ་ཚིག་གི་ཚོགས་བསྟན་པ་དང༌། རིགས་ལྔ་བདག་མེད་མ་དང་བཅས་པའི་བསྟོད་པ་དང༌།

དངོས་གྲུབ་ཐམས་ཅད་འབྱུང་བའི་རྩ་བ་བླ་མ་ལ་གུས་པར་བྱ་བའོ། །ལས་རྒྱས་པའི་ལྷའི་རྣལ་འབྱོར་ལ་བཞི། ལྷའི་རྣལ་འབྱོར་བཅུ་བསྟན་པ་དང༌། དེ་དག་གི་སྔགས་བཅུ་བསྟན་པ་དང༌། ཕན་ཡོན་བཅུ་བསྟན་པ་དང༌། རྡོ་རྗེ་ནག་པོ་ཆེན་པོའི་སྒྲུབ་ཐབས་ཕྲིན་ལས་དང་བཅས་ཏེ་བསྟན་པའོ། །ཉེ་བའི་རྒྱུ་ལ་བཞི། འབྲས་བུ་འགྲུབ་པའི་ཚུལ་ཐབས་དང་བཅས་པ་དང༌། འགྲུབ་པའི་དུས་དང༌། ཐབས་ཀྱི་ཁྱད་པར་དང༌། འབྲས་བུ་དངོས་སོ། །དམ་ཚིག་དང་སྡོམ་པ་ལ་བཞི། རྩ་བའི་ལྟུང་བ་དང༌། མི་འབྲལ་བའི་དམ་ཚིག་དང༌། སེམས་བརྟན་པ་ཐོབ་པའི་དམ་ཚིག་དང་ ༑ ལས་དང་པོ་པའི་དམ་ཚིག་གོ །དངོས་གྲུབ་ཐམས་ཅད་འབྱུང་བའི་རྩ་བ་བླ་མ་མཉེས་པར་བྱ་བ་ལ་གསུམ། ( ¡¶ ཞ ¡· + བླ་མ་མཉེས་པའི་ ) འཐད་པ་དང༌། ཕྱག་རྒྱ་ཆེན་པོ་ ¡Ã འགྲུབ་ ( ¡¶ ཞ ¡· གྲུབ་པའི་ ) ཚུལ་དང༌། རྗེས་ལ་བསྙེན་བཀུར་བྱ་བའི་ཚུལ་ལོ ༑ ༑ དང་པོ་ལ་བཞི། སངས་རྒྱས་ཀྱིས་ཀྱང་བསྙེན་བཀུར་བྱེད་པའི་ཕྱིར་ ( ¡¶ ཞ ¡·¡¶ ལུ ¡· ཚུལ་ ) དང༌། དེ་མཉེས་ན་མཆོག་གི་དངོས་གྲུབ་འགྲུབ་པའི་ཚུལ་

( ¡¶ ཞ ¡· ཕྱིར ) དང་ ༑ དེ་མཉེས་ན་ཐུན་མོང་གི་དངོས་གྲུབ་འགྲུབ་པའི་ཚུལ་དང༌། བླ་མ་རྡོ་རྗེ་འཆང་ ¡Ã ཉིད་ཀྱིས་སྤྲུལ་པ་ ( ¡¶ ལུ ¡· - ཉིད་ཀྱིས་སྤྲུལ་པ་ ) ཡིན་པའི་ཕྱིར་རོ། །གསལ་བའི་སྙིང་པོས་དོན་བསྡུས་མཛད། །བླ་མས་ལེའུ་བཞི་ཞིག་ཕྱེ། །དགེ་བསྙེན་གྲགས་པ་རྒྱལ་མཚན་གྱིས། །ཤིན་ཏུ་གསལ་བར་ཕྱེ་བ་ལགས། །འཕགས་པ་མཁའ་འགྲོ་མ་རྡོ་རྗེ་གུར་གྱི་སིནྡྷཱརྠ་རྫོགས་སོ།། །།༄༅། །གུར་ ¡Ã གྱི་ ( ¡¶ ལུ ¡· རིགས་བསྡུས་ཀྱི་ ) ཐིག་ཆོག་བཞུགས། ། ༄༅། །རྒྱ་གར་སྐད་དུ། སཱུ་ཏྲ་བེདྷི་ཨཱ་ལོ་ཀ་ནཱ་མ། བོད་སྐད་དུ། ཐིག་གི་ཆོ་ག་རབ་ཏུ་གསལ་བ་ཞེས་བྱ་བ། འཇམ་པའི་དབྱངས་ལ་ཕྱག་འཚལ་ལོ། ། དཔལ་ལྡན་བླ་མ་རྡོ་རྗེ་མཁའ་འགྲོ་ཡི། །ཞབས་རྡུལ་བླངས་ཏེ་རྒྱུད་ཀྱི་རྒྱལ་པོ་མཆོག ༑ རྡོ་རྗེ་གུར་གྱི་དཀྱིལ་འཁོར་ཆོ་ག་ཡི། །ཐིག་གི་རིམ་པ་གསལ་བར་བཤད་པར་བྱ། །ལེགས་པར་བརྟག་པའི་ས་གཞི་ལ། །མཁས་པས་ཐིག་གི་ཆོ་ག་བྱ ༑ ༑ མཚན་ཉིད་དང་ལྡན་པའི་རྡོ་རྗེ་སློབ་དཔོན་གྱིས་བདག་གམ་གཞན་གྱི་དོན་དུ་བསྙེན་པ་དང་སའི་ཆོ་ག་སྔོན་དུ་སོང་ནས། རྡོ་རྗེ་གུར་ནས་འབྱུང་བའི་དཀྱིལ་འཁོར་ཆེན་པོ་བྲི་བར་བྱའོ། །དེའང་གསར་པ་ལེགས་པར་བཀལ་བ་དང༌། ཤིན་ཏུ་ཚད་མས་ ( ¡¶ ཞ ¡·¡¶ ལུ ¡· མཉམ་ ) མཛེས་པར་གདབ། སྲད་བུ་དེའང་དཀྱིལ་འཁོར་གཞན་དུ་ལོངས་མ་སྤྱད་པ་འཇུར་མདུད་དང་བྲལ་བ། ཆུ་ལ་དཀྱིལ་འཁོར་གྱི་ཉིས་འགྱུར་ ( ¡¶ ཞ ¡·¡¶ ལུ ¡· + ལ་ ) སྦོམས་སུ་སྒོའི་ཉི་ཤུ་ཆ་ཡོད་པ་རྡོ་རྒྱུས་ཀྱིས་བསྒོས་པའམ་ཁ་དོག་ཐ་དད་དུ་བསྒྱུར་བས་གདབ་པར་བྱའོ། །ཚད་ཇི་ཙམ་ཞེ་ན་བཤད་པ ༑ རྡོ་རྗེའི་དཀྱིལ་འཁོར་ཁྲུ་གསུམ་སྟེ། །སངས་རྒྱས་དཀྱིལ་འཁོར་ཁྲུ་བཞི་པ།། སྣང་བྱེད་ལ་ནི་ཁྲུ་ལྔ་ཡིན། །པདྨ་གར་དབང་དྲུག་པ་སྟེ། །ལྕགས་ཀྱི་རྒྱལ་པོ་དེ་བཞིན་བདུན། །དེ་དག་ནི་དཀྱིལ་འཁོར་སོ་སོའི་ཚད་ཡིན་མོད་ཀྱང་བསྡུས་པའི་དཀྱིལ་འཁོར་ལ་ཡང་ཤེས་པར་བྱའོ། །ཚད་དེ་དག་ཚུལ་ཇི་ལྟར་གདབ་པར་བྱ་ཞེ་ན ༑ ༑ བཤད་པ།

དང་པོར་ཚངས་པའི་ཐིག་དང་ནི། །གཉིས་པ་མཚམས་ཀྱི་ཐིག་ཉིད་དང༌། །གསུམ་པ་དངོས་གཞི་ཡི་ནི་ཐིག །སྲད་བུས་རབ་ཏུ་གདབ་པར་བྱ། ། དང་པོ་ཁོ་ནར་ས་མཉམ་ཞིང་ཡིད་དུ་འོང་བར་ཚངས་པའི་ཐིག་གཉིས་གདབ་པར་བྱའོ ༑ ༑ དེ་ནས་མཚམས་ཀྱི་ཐིག་གཉིས་དང་ཕྱོགས་ཀྱི་བཞི་བཏབ་ནས། དེ་དག་ཀྱང་ཕྱེད་ཕྱེད་དུ་གདབ་པས་གཡས་གཡོན་གཉིས་སུ་བརྒྱད་བརྒྱད་དེ་ ( ¡¶ ལུ ¡· + མཐར་ཆ་ཆེན་ ) བཅུ་དྲུག་ཏུ་འགྱུར་རོ། །དེ་ལྟར་ན་ཆ་ཆེན་བཅུ་དྲུག་ཏུ་གྱུར་ནས་བཅུ་དྲུག་པོ་དེ་སོ་སོར་ཕྱེ་བའི་ཕྱིར་བཤད་པ། ཚངས་ཐིག་ཆ་གཉིས་བོར་ནས་ནི ༑༑ ཆ་དྲུག་ཏུ་ནི་གདབ་པར་བྱ། །དེ་ནས་སྒོ་ཡི་ཚད་བོར་ནས། །དགུ་ཡི་ཆར་ནི་རབ་ཏུ་གདབ། །དེའི་དོན་ཡང་འདི་ལྟར་རྟོགས་པར་བྱ་སྟེ། དཀྱིལ་འཁོར་གྱི་ཕྱོགས་གཅིག་ཆ་བརྒྱད་དུ་གནས་པའི་ཆ་ཆེན་གཉིས་བོར་ནས་ཆ་དྲུག་ཏུ་གདབ་པར་བྱ་སྟེ། དེས་ནི་དོན་གྱི་ཆ་ཆེན་པོ་བརྒྱད་དུ་འགྱུར་རོ། །དེ་ནས་ཞེས་བྱ་བ་ནི་དཀྱིལ་འཁོར་གྱི་ནང་ནས་འཇལ་བའི་ཆ་གསུམ་གྱི་ཕྱི་རོལ། སྒོའི་ཚད་ཅེས་བྱ་བ་ནི་ཆ་ ( ¡¶ ལུ ¡· + ཆེན་ ) གཅིག་ཡིན་ལ། བོར་བ་ནི་ཕྱི་རོལ་དུ་བཞག་པའོ། །དེ་ནི་ལྷའི་སྣམ་བུར་འགྱུར་རོ། །གཞུང་ ¡Ã དེའང་ ( ¡¶ ཞ ¡·¡¶ ལུ ¡· དེ་ཉིད་ ) གཞན་དུའང་ ( ¡¶ ཞ ¡·¡¶ ལུ ¡· + བཤད་དུ་ ) རུང་མོད་ཀྱི་འདིར་མ་སྤྲོས་སོ། །དགུའི་ཆ་ཞེས་བྱ་བ་ནི་ནང་གི་ ¡Ã ཆ་གསུམ་པོ་ལ་ ( ¡¶ ལུ ¡· - ཆ་གསུམ་པོ་ལ་ ) ཆ་ ( ¡¶ ཞ ¡·¡¶ ལུ ¡· + ཆུང་ ) གསུམ་གསུམ་དུ་བཏབ་པས་དགུར་འགྱུར་རོ། །དགུ་པོ་དེ་དག་ཀྱང་བླ་མའི་མན་ངག་གིས་དཀྱིལ་འཁོར་ལྔར་དབྱེ་བར་བྱ་སྟེ། དེའང་ཆ་ཆེན་གཉིས་གཉིས་ལས་དཀྱིལ་འཁོར་རེ་རེ་འབྱུང་ལ། དེའང་ཕྱོགས་བཞི་དབུས་དང་ལྔ་སྟེ། དབུས་ཀྱི་དཀྱིལ་འཁོར་གྱི་ཚངས་ཐིག་ ( ¡¶ ལུ ¡· + དང་ཟུར་ཐིག་ ) ནི་ཕྱིའི་དཀྱིལ་འཁོར་ཉིད་ཀྱིའོ། །ཕྱོགས་བཞིའི་དཀྱིལ་འཁོར་གྱི་ཚངས་ཐིག་རེ་རེ་ནི་ཕྱིའི་ཉིད་ཀྱི་ཡིན་ལ། ཚངས་ཐིག་གཉིས་པ་ནི་ཕྱིའི་དཀྱིལ་འཁོར་གྱི་ཚངས་ཐིག་ལ་ཆ་ཆེན་གཉིས་བོར་བའི་

¡Ã ཆ་ཆེན་ ( ¡¶ ལུ ¡· ཕྱི་རོལ་ ) གྱི་རི་མོའོ། །ཕྱོགས་ཀྱི་དཀྱིལ་འཁོར་རྣམས་ལ་ཟུར་ཐིག་བརྒྱད་དོ།། གཞན་ཡང་ཚངས་ཐིག་ལས་ཆ་ཆེན་གཅིག་གི་ཕྱི་རོལ་གྱི་རི་མོ་ནི་དཀྱིལ་འཁོར་ཀུན་གྱི་བར་མཚམས་སོ། །སྤྱིར་ནི་དཀྱིལ་འཁོར་རྣམས་ཀྱི་ཕྱིར་ཕྱེད། ནང་ ( ¡¶ ཞ ¡· + དུ་ ) ཕྱཻད་ཡིན་མོད་ཀྱང་འདིར་ནང་གི་དཀྱིལ་འཁོར་རྣམས་ལ་རྟ་བབས་མེད་པས་ཕྱིར་སུམ་ཆ་ལ་ནང་དུ་སུམ་གཉིས་སོ། །དེ་ལ་དཀྱིལ་འཁོར་ཆུང་ངུའི་ཕྱོགས་རེ་རེ་ལ་ཆ་གསུམ་གསུམ་དུ་གནས་པ་ལས། ཆ་དང་པོ་ལ་པདྨའི་ལྟེ་བ་དང་ཟེའུ་འབྲུའོ ༑ ༑ གཉིས་པ་ལ་འདབ་མའོ། །གསུམ་པ་ལ་རྩིག་པ་ནས་ནམ་མཁའ་སྟོང་པའི་བར་ཏེ། དེ་དག་གི་ཆ་དབྱེ་བའང་ཕྱིའི་དཀྱིལ་འཁོར་ལྟར་ཤེས་པར་བྱའོ། ། ཕྱི་ཡི་དཀྱིལ་འཁོར་ཉིད་བཤད་པ། འཁོར་ལོ་ཡི་ནི་བརྒྱད་ཉིད་ཀྱི། །ཆ་ཡི་སྒོ་ནི་རབ་ཏུ་གྲགས། །སྒོ་ཁྱུད་དང་ནི་སྣམ་བུ་ནི། །སྒོ་ཡི་ཚད་ཀྱི་ཚད་དུ་བྱ། །སྒོ་ཡི་ཕྱེད་ཀྱི་ཆ་རུ་ནི། །ཡས་ཕུབ་དང་ནི་འགྲམ་ཉིད་དོ། །རིག་བྱེད་ཉིད་ཀྱང་དེ་བཞིན་བྱ ༑ ༑ དྲ་བའི་སྣམ་བུ་རིག་བྱེད་ཕྱེད། །ཕ་གུ་མདའ་ཡབ་དེ་ཡི་ཕྱེད། །རྩིག་པ་ཡང་ནི་དེ་ཡི་ཚད། །ནམ་མཁའ་སྟོང་པའི་ཆ་ཡང་དེ། །ཕྱི་རོལ་རྟ་བབས་ཅི་མཛེས་སོ།། དེ་དག་ནི་དཀྱིལ་འཁོར་གྱི་ཕྱི་དང་ནང་གི་ཆ་རབ་ཏུ་དབྱེ་བ་སྟེ། སྔོན་ཆད་ལས་ཀྱི་ཆོ་ག་མཐོང་བས་རྟོགས་པར་འགྱུར་བས་དེའི་རྣམ་པ་རྒྱས་པར་མ་སྤྲོས་སོ། །དེ་ལྟར་ལས་ཐིག་གི་ཆ་ཕྱེ་ནས་ཡེ་ཤེས་ཀྱི་ཐིག་གིས་བྱིན་གྱིས་བརླབ་པ་བཤད་པ་ལ ༑ མཁས་པས་སྣལ་མ་དགུའམ་ལྔ། །གཅིག་ཏུ་བསྒྲིལ་ལ་ལྔ་ཡི་གྲངས། ། སངས་རྒྱས་ལྔ་ཡི་སྦྱོར་བ་ཡི། །རྡོ་རྗེ་འགྲོས་ཀྱིས་གདབ་པར་བྱ། །དེའང་སྣལ་མ་དགུ་གཅིག་ཏུ་བསྒྲིལ་བ་ལྔའམ། ལྔ་ལྔ་གཅིག་ཏུ་བསྒྲིལ་བ་ལྔ་རང་རང་གི་མདོག་ཏུ་བསྒྱུར་ལ། སློབ་དཔོན་ཤར་དང་སློབ་མ་ནུབ་ཏུ་བལྟས་ཏེ་སོ་སོར་བརྐྱང་ལ་གཅིག་ཏུ་བསྒྲིལ་ཏེ་བསྐོར་ཕྱོགས་མ་འཁྲུལ་བས་ངག་ཏུ་ཨོཾ་ས་མ་ཡ་སཱུ་ཏྲ་མ་ཏི་ཀྲ་མ་ཧཱུྃ།

ཞེས་བྱ་བ་དང༌། ནམ་མཁར་བཞུགས་པའི་སངས་རྒྱས་ཀུན། །ཞེས་བྱ་བའི་ཚིགས་སུ་བཅད་པ་བརྗོད་ཅིང་ལུས་ཀྱིས་ཐིག་སྐུད་སྦྲེང་ཞིང་ཡིད་ཀྱིས་ནམ་མཁའ་ལ་ཐིག་རྗེས་བྱུང་བར་བསམ་མོ། །ཐིག་གི་ཆོ་གའོ།། །།དེ་ལྟར་ཐིག་བཏབ་ནས་ཚོན་དགྱེ་བའི་ཆོ་ག་ནི། རྡོ་རྗེའི་དབང་པོ་སྔོན་པོ་སྟེ ༑ ༑ ཟླ་བ་ཆུ་ཤེལ་ཐུབ་ཆེན་གྱི། །མཁར་ཕྱིན་སྐྱེས་པའི་མེ་ཏོག་དམར། །པདྨ་དམར་པོ་སྤྱན་རས་གཟིགས། །རྟ་ཡི་མ་ར་ཀ་ཏ་སྟེ། །རིན་ཆེན་ལྔ་ནི་རྡུལ་ཚོན་མཆོག ༑ དེ་དག་རྡུལ་ཚོན་མཆོག་ཡིན་ཏེ ( ¡¶ ཞ ¡·¡¶ ལུ ¡· ནོ ) ། །འབྲིང་དང་ཐ་མ་ནི་རྩ་བའི་རྒྱུད་ལས་འདིར་མ་གསུངས་སོ། །དེ་ལྟར་ཁ་དོག་ལྔ་པོ་དེ་དག་ཀྱང་རང་རང་གི་ཁ་དོག་ལྔ་ལྔར་འགྱུར་ཏེ། འདི་ལྟར། ཐམས་ཅད་བསྡུས་པའི་དཀྱིལ་འཁོར་ནི ༑ ༑ ཉི་ཤུ་ལྔ་ཡི་དབྱེ་བ་ཡིས། །རྡུལ་ཚོན་གྱིས་ཀྱང་བྲི་བར་བྱ། །རྡུལ་ཚོན་དེ་དག་ཀྱང་འོག་ནས་འབྱུང་བའི་ཆོ་གས་བྱིན་གྱིས་བརླབས་ལ་ཐོག་མར་རྡོ་རྗེ་སློབ་དཔོན་གྱི་ཁུ་ཚུར་གཡོན་པས། འདི་ནི་ཆོས་དབྱིངས་དག་པ་སྟེ། །ཞེས་བྱ་བའི་ཚིགས་སུ་བཅད་པ་བརྗོད་ཅིང་དབང་ལྡན་གྱི་རྩིག་པ་ལྔ་བྲི་བར་བྱའོ། ། ( ¡¶ ལུ ¡· + དེ་ནས་རྡོ་རྗེ་སློབ་མ་རྣམས་ཀྱིས་བྲི་བར་བྱའོ། ། ) ཇི་ལྟ་བུ་ཞིག་གི་བྲི་བར་བྱ་ཞེ་ན། སྲུང་བའི་དམ་ཚིག་དབུས་གནས་པར། །དཀྱིལ་འཁོར་ལྔ་ནི་བསྒོམ་པར་བྱ། །ལྔ་ལྔའི་བདག་ཉིད་རྫོགས་སངས་རྒྱས། །ཡེ་ཤེས་ལྔ་ཡི་རྣམ་པར་བསྒོམ། །འདོད་པའི་ཡོན་ཏན་ལྔ་དང་ལྡན། །འོད་ཟེར་སྣ་ཚོགས་ཀུན་ཏུ་ཁྱབ། །དུར་ཁྲོད་ཆེན་པོ་བརྒྱད་ཀྱི་ནང༌། ཁྲོ་བོ་ ¡Ã ཆེན་པོ་ ( ¡¶ ཞ ¡· - ཆེན་པོ་ ) བཅུ་དང་ལྡན་པའི་སྲུང་བའི་འཁོར་ལོའི་དབུས་སུ་རིགས་ལྔའི་དཀྱིལ་འཁོར་ལྔ་རྩིག་པ་ལྔ་དང་ལྡན་ཞིང་འདོད་ཡོན་ལྔས་བརྒྱན་པར་བསྒོམ་པར་བྱའོ། །དཀྱིལ་འཁོར་ལྔ་པོ་དེ་ཇི་ལྟར་བསྒོམ་ཞེ་ན། ཤར་དུ་དཀར་པོ་ཆེན་པོ་སྟེ། །ལྷོར་ནི་སེར་པོ་ཡང་དག་ལྡན། ། དམར་བ་ཉིད་ ( ¡¶ ལུ ¡· ནུབ་ ) ཀྱི་ཆ་ཉིད་དུ། །བྱང་དུ་ལྗང་སེར་ཡང་དག་ལྡན།

།ཞེས་བྱ་སྟེ། །དབུས་ཀྱི་དཀྱིལ་འཁོར་གྱི་ཤར་ནི་འདྲ་ལ། །ཕྱོགས་ཀྱི་དཀྱིལ་འཁོར་རྣམས་ཀྱི་ཤར་ནི་དབུས་ཡིན་ནོ། །ཇི་ལྟར་བྲི་བའི་དབྱིབས་ཀྱང༌། སངས་རྒྱས་དཀྱིལ་འཁོར་ཟླུམ་པོ་སྟེ། །རྡོ་རྗེ་ཅན་གྱི་ཟླ་ཕྱེད་མཚུངས། །རྡོ་རྗེ་ཆོས་ཀྱི་པདྨ་འདྲ ༑ ༑ ཉི་མའི་ཡིད་བཞིན་ནོར་བུ་བཞིན། །རྟ་མཆོག་ཅེས་བྱ་དེ་ཡི་ནི། །ཐམས་ཅད་དུ་ནི་གྲུ་གསུམ་མོ། །འདི་དག་ཀྱང་རིགས་སོ་སོ་བ་ལ་སྲུང་འཁོར་གྱི་ཕྱི་རོལ་གྱི་རི་མོ་རྐྱང་པའི་དབྱིབས་སམ། གཞལ་ཡས་ཁང་གི་ཕྱི་འམ། ནང་གི་འམ། ལྷ་སོ་སོའི་གདན་གྱི་དཀྱིལ་འཁོར་དངོས་ཀྱི་མ་ཡིན་ཏེ། དངོས་ནི་ཐམས་ཅད་གྲུ་བཞི་པ་ཁོ་ན་ཡིན་ནོ། །རི་མོའི་དབྱིབས་སོ་སོ་ལ་ཡང་ལུས་ཀྱི་དཀྱིལ་འཁོར་གྱི་དབྱེ་བས་དེ་ལྟར་འབྱུང་བ་ཡིན་ནོ། །མཚན་མ་འགོད་པ་ཡང༌། སངས་རྒྱས་མགོན་པོའི་དཀྱིལ་འཁོར་ནི། །ཤར་གྱི་སྒོར་ནི་རབ་ཏུ་གྲགས། །གཡས་སུ་རྡོ་རྗེ་ཉི་མ་ཡི། །ནུབ་ཏུ་འདོད་ཆགས་རྡོ་རྗེ་སྟེ། །བྱང་དུ་རྟ་ཡི་རྒྱལ་པོའོ། །དབུས་སུ་རྡོ་རྗེ་སེམས་དཔའོ། །དེ་ལྟར་དེ་དག་ནི་མི་བསྐྱོད་པ་གཙོ་བོ་བྱས་པ་ཡིན་གྱི། རྣམ་སྣང་ལ་སོགས་པ་སོ་སོ་རང་རང་གི་གཙོ་བོ་བྱས་ནས་ནི་དེ་དང་དེའི་དཀྱིལ་འཁོར་དུ་འགྱུར་ཏེ། འདི་ལྟར། སངས་རྒྱས་མགོན་པོ་གང་ཉིད་ཀྱི། །དཀྱིལ་འཁོར་དབུས་སུ་གྱུར་པ་ནི། །དེ་ཉིད་ཀྱི་ནི་དཀྱིལ་འཁོར་བརྗོད། །སྙིང་པོ་ཡོངས་གཟུང་དཀྱིལ་འཁོར་ཏེ། །དཀྱིལ་འཁོར་རེ་རེ་བསྒོམ་པའམ། །ཡང་ན་བསྡུས་པའི་དཀྱིལ་འཁོར་རོ། །བརྒྱད་བརྒྱད་དབུས་སུ་གནས་པའམ། །ཡང་ན་ཉི་ཤུ་རྩ་ལྔ་རུ ༑ ༑ གང་ཚེ་བསྡུས་པའི་དཀྱིལ་འཁོར་གྱི། །སྒོར་ནི་ལྕགས་ཀྱུ་ཞགས་པ་དང༌། ། ལྕགས་སྒྲོག་དེ་བཞིན་དྲིལ་བུ་ཉིད། །འཇུག་པའི་སྒོ་སྲུང་དགོད་པར་བྱ། །རིགས་བསྡུས་པའམ་རྒྱས་འབྲིང་གང་རུང་ངམ། སོ་སོ་བ་ཡང་སྟེ་ལྷ་དངོས་སམ་ཕྱག་མཚན་ནམ་བརྡ་ཙམ་བྲི་བར་བྱ་སྟེ། ཇི་སྐད་དུ། དང་པོ་གཟུགས་སུ་བྲི་བར་བྱ། ། གཉིས་པ་མཚན་མའི་ཕྱག་རྒྱར་བྲི།

།གསུམ་པ་བརྡར་ནི་བྲི་བར་བྱ། །དེ་ཡང་མཚན་མའི་ཕྱག་རྒྱར་བྲི། །ཞེས་འབྱུང་བས་སོ། །དེའང་ཕྱོགས་ཀྱི་གཙོ་བོ་རྣམས་ཀྱི་ཞལ་དབུས་ཀྱི་གཙོ་བོ་ལ་གཟིགས་ལ། འཁོར་རྣམས་ནི་རང་རང་གི་གཙོ་བོ་ལ་གཟིགས་པ་ཡིན་ནོ། །ཕྱི་ཡི་མཚན་མ་ཡང་བཤད་པ། །མཚམས་ཀྱི་ཆ་ནི་ཐམས་ཅད་དང༌། །སྒོ་རྣམས་ཀྱི་ནི་སྒོ་རྒྱུད་དུ། །རྡོ་རྗེ་རིན་ཆེན་རྣམས་ཀྱིས་བརྒྱན ༑ ༑ སྣ་ཚོགས་སྣང་བ་རྣམས་ཀྱིས་མཛེས། །སྒོ་དང་སྒོ་ཁྱུད་ ( ¡¶ ཞ ¡·¡¶ ལུ ¡· + གྲྭ་དང་ ) རྟ་བབས་ལ་སོགས་པ་རྣམས་སུ་རྔ་ཡབ་ནོར་བུའི་ཡུ་བ་ཅན་དང༌། ཟླ་ཕྱེད་རྡོ་རྗེ་དང་བུམ་པ་ལོ་མ་ཅན་དང༌། གདུགས་གསེར་གྱི་ཡུ་བ་ཅན་དང༌། འཁོར་ལོ་དང་ ༑ རི་དྭགས་དང༌། རྒྱལ་མཚན་དང༌། བ་དན་ལ་སོགས་པ་ཇི་ལྟར་མཛེས་ཤིང་དགོས་པ་རྣམས་བྲི་བར་བྱའོ། །དེ་ལྟར་བྲི་བ་རྣམས་ཀྱི་ཡང་སྔོན་དུ་ཐིག་དང་ཚོན་བྱིན་གྱིས་བརླབས་པ་དགོས་པས་དེ་བཤད་ལ། རང་རང་གནས་སུ་རང་རང་གི ༑ ས་བོན་ལས་འཁྲུངས་ཐུབ་པ་མཆོག །ཆོ་ག་བཞིན་དུ་བསྒོམ་བྱས་ནས། །ཞུ་བའི་རྡུལ་དུ་བསམ་པར་བྱ། །གནས་སོ་སོར་རྡུལ་ཚོན་དང་ཡེ་ཤེས་ཀྱི་ཐིག་བཞག་ལ། སོ་སོའི་ས་བོན་བྲིས་ཏེ། རྟེན་དེ་ལ་ཡན་ལག་བཞི་རྫོགས་སུ་བསྐྱེད་ལ་མཆོད་པས་མཆོད་དེ། ཨོཾ་བཛྲ་ཙིཏྲ་ ¡Ã ས་མ་ཡ་ ( ¡¶ ལུ ¡· - ས་མ་ཡ་ ) མ་ཏི་ཀྲ་མ་ཧཱུྃ། ཞེས་བརྗོད་ཅིང་མཐེ་བོང་སྲིན་ལག་གིས་ཐིག་ཚོན་མཉེ། ལྷ་རྣམས་ཞུ་བའི་ཐིག་ཚོན་དུ་མོས་པར་བྱའོ། །གཞུང་འགའ་ཞིག་ལས། ཐིག་ཚོན་བྱིན་གྱིས་བརླབ་པ་སོ་སོར་བྱ་བར་བཤད་མོད་ཀྱང་ཆོ་ག་མཐུན་པས་བླ་མ་གོང་མ་དག་ཅིག་ཅར་དུ་མཛད་དོ། །རྨོངས་པ་འགའ་ཞིག་གཞལ་ཡས་ཁང་གྲུ་བཞི་སྒོ་བཞི་པ་ལྟར་མི་འདོད་པ་དེ་དག་ནི་གོང་མའི་ཚིག་དེ་དག་དང་ལུང་གཞན་གྱིས་ཀྱང་སུན་དབྱུང་བར་བྱའོ། །རྡོ་རྗེ་གུར་ནི་རྡོ་རྗེ་ལྟར། །ཚིག་གིས་ཆ་ཤས་དབྱེ་དཀའ་ཡང༌། ། རྫོགས་སངས་རྒྱས་ཀྱི་མན་ངག་མཆོག །འཛིན་པ་བདག་གིས་འདི་ཕྱེའོ། ། གསང་སྔགས་འཛིན་པ་གྲགས་པ་རྒྱལ་མཚན་གྱིས།

།དཔལ་ལྡན་ས་སྐྱའི་གཙུག་ལག་ཁང་ཆེན་དུ། །འགྲོ་ལ་ཕན་ཕྱིར་བཏུས་ཏེ་ཕྱེ་བ་འདིས། །སྐྱེ་བོ་རྣམས་ལ་མ་ལྟར་ཕན་པར་ཤོག །རྫོགས་སངས་རྒྱས་ཀྱི་གསུང་ལ་མཐའ་གཅིག་ཏུ། །རྣམ་པར་ཕྱེ་ལ་འགལ་བ་ཅུང་ཟད་ཙམ། །གལ་ཏེ་གནས་ན་དཔལ་ལྡན་བླ་མ་དང༌། ། རྡོ་རྗེ་མཁའ་འགྲོའི་ཚོགས་ལ་བཟོད་པར་གསོལ། །ཐིག་གི་ཆོ་ག་རབ་ཏུ་གསལ་བ་ཞེས་བྱ་བ་འདི་ནི་གསང་སྔགས་འཛིན་པ་གྲགས་པ་རྒྱལ་མཚན་གྱིས་སྦྱར་བ་རྫོགས་སོ།། །།མངྒལཾ།། །།༄༅། །དཔལ་ཀྱེ་རྡོ་རྗེའི་མངོན་རྟོགས་ཡན་ལག་དྲུག་པ་ ( ¡¶ ལུ ¡· + འབྲིང་པོ་ ) བཞུགས་སོ། ། ༄༅། །བླ་མ་དམ་པའི་ཞབས་ལ་སྤྱི་བོས་གུས་པས་ཕྱག་འཚལ་ལོ། །རྗེ་བཙུན་རིན་ཆེན་རྡོ་རྗེ་འཆང་དབང་གི །ཞབས་པད་དྲི་མེད་སྤྱི་བོས་བླང་བྱས་ནས ༑༑ དྲི་མེད་རྒྱུད་དོན་མངོན་པར་རྟོགས་པའི་མཆོག །མཚུངས་མེད་བརྒྱུད་པའི་གསུང་དོན་བྲི་བར་བྱ། །དཔལ་ཀྱེ་རྡོ་རྗེའི་དཀྱིལ་འཁོར་དུ་དབང་གི་ཆུ་བོ་མ་ནུབ་པར་ཐོབ་ཅིང༌། དམ་ཚིག་དང་སྡོམ་པ་དང་ལྡན་པའི་རྣལ་འབྱོར་པས་མངོན་པར་རྟོགས་པ་འབྲིང་དུ་བྱ་བ། ཡན་ལག་དྲུག་གི་རྣལ་འབྱོར་བསྒོམ་ ¡Ã པར་འདོད་ན ༑ ( ¡¶ ལུ ¡· པ་ནི། མཉམ་པར་བཞག་པའི་རྣལ་འབྱོར་དང༌། མཉམ་པ་ལས་ལངས་པའི་རྣལ་འབྱོར་གཉིས་སོ༑ ༑དང་པོ་ལ་གཉིས་སྟེ། སྔོན་འགྲོ་ཚོགས་གཉིས་བསག་པ་དང༌། མངོན་པར་རྟོགས་པའི་དངོས་གཞི་རིམ་པ་གཉིས་ཀྱི་རྣལ་འབྱོར་བསྒོམ་པའོ། །དང་པོ་ལ་གཉིས། བསོད་ནམས་ཀྱི་ཚོགས་བསག་པ་དང༌། ཡེ་ཤེས་ཀྱི་ཚོགས་བསག་པའོ། །དང་པོ་ལ་གསུམ། ཚོགས་བསག་པའི་ཞིང་སྤྱན་དྲངས་ཏེ་མཆོད་པ་དང༌། དེའི་སྤྱན་སྔར་སྡིག་པ་བཤགས་པ་ལ་སོགས་པ་རྒྱུན་བཤགས་བྱ་བ་དང༌། ཚད་མེད་བཞི་བསྒོམ་པའོ། །དང་པོ་ ནི༑ ) མདང་ནུབ་མོར་ཉལ་བའི་རྣལ་འབྱོར་ཆོས་ཐམས་ཅད་བསམ་གྱིས་མི་ཁྱབ་པའི་ངང་ལ་ཉལ། ལྡང་བའི་རྣལ་འབྱོར་ལྷག་པའི་ལྷའི་ང་རྒྱལ་གྱིས་ལངས། བསམ་གཏན་གྱི་གྲོགས་སུ་འགྲོ་ན་ཁྲུས་བྱ། སྔོན་དུ་འགྲོ་བ་མཆོད་པ་དང་གཏོར་མ་སྔོན་དུ་སོང་ནས།

སྟན་བདེ་བ་ལ་འདུག་སྟེ། ( ¡¶ ལུ ¡· + བཅོམ་ལྡན་འདས་ཀྱེའི་རྡོ་རྗེའི་གོ་འཕང་ཐོབ་པར་བྱ་སྙམ་དུ་བསམས་ལ། དེ་ནས་ ) རང་གི་སྙིང་གར་པྃ་ལས་པདྨ་ ( ¡¶ ལུ ¡· + དམར་པོ་དེའི་སྟེང་དུ་ ) རྃ་ལས་ཉི་མའི་དཀྱིལ་འཁོར་གྱི་སྟེང་དུ་ ¡Ã ཡི་གེ་ ( ¡¶ ལུ ¡· - ཡི་གེ་ ) ཧཱུྃ་སྔོན་པོ་བསྒོམས་ལ། དེ་ ( ¡¶ ཞ ¡· + ཡང་ ) གཟུང་འཛིན་གཉིས་བྲལ་དུ་མོས་པ་བྱ། ཧཱུྃ་ ( ¡¶ ཞ ¡· - ཧཱུྃ་ ) དེ་ལས་འོད་ཟེར་ཁ་དོག་ ¡Ã སྣ་ཚོགས་བྱུང་སྟེ། ( ¡¶ ལུ ¡· ལྔ་དབྱིབས་ལྕ་གས་ཀྱུ་ལྟ་བུ་ ) ལམ་སྣ་བུག་གཡས་པ་ནས་ ( ¡¶ ལུ ¡· + དུས་དབུགས་ཕྱིར་རྒྱུ་བ་དང་འགྲོག་ཏེ་ ) སྤྲོས་ཏེ ( ¡¶ ལུ ¡· པས ) ། མདུན་གྱི་ནམ་མཁར་ཀྱེ་རྡོ་རྗེ་ལྷ་དགུའི་དཀྱིལ་འཁོར་གྱི་ ( ¡¶ ལུ ¡· + འཁོར་ལོ་དང་བླ་མ་མི་བསྐྱོད་པ་ལྟ་བུ་ ) སྟེང་གི་ཆ་ ¡Ã ལ་བླ་མ་དང་བཅས་པ་སྤྱན་དྲངས། དེ་ལ་སྙིང་ག་ནས་སྤྲོས་ཤིང་ལྷ་མོ་བརྒྱད་ཀྱིས་མཆོད་པས་མཆོད། ( ¡¶ ལུ ¡· འམ་ཤར་ཕྱོགས་ཀྱི་དུར་ཁྲོད་ན་ཞུགས་པར་བསམ། དེ་ནས་ལྷ་དང་བླ་མ་མཉེས་པར་བྱ་བའི་ཕྱིར་སྙྀང་ག་ནས་འོད་སྤྲོས་ལ་གཽ་རི་ལ་སོགས་པའི་རྣལ་འབྱོར་མ་བརྒྱད་ཀྱིས་ཕྱི་དང་གསང་བ་དེ་ཁོ་ན་ཉིད་ཀྱི་མཆོད་པས་མཆོད་དེ༑ དེ་ཡང་གཽ་རི་ནག་མོ་ཕྱག་ན་བྱང་ཆུབ་ཀྱི་སེམས་ཟླ་བ་ལྟར་དཀར་བས་གང་བའི་ཐོད་པ་ཐོགས་པ། ཙཽ་རི་དམར་མོ་རཀྟ་ཉི་མ་ལྟར་དམར་བས་གང་བའི་ཐོད་པ་ཐོགས་པ། བཻ་ཏ་ལི་སེར་མོ་དྲིའི་ཆུས་གང་བའི་ཐོད་པ་ཐོགས་པ། གྷསྨ་རི་ལྗང་ཁུ་དྲི་ཆེན་གྱིས་གང་བའི་ཐོད་པ་ཐོགས་པ། པུ་ཀ་སི་སྔོན་མོ་ཤ་སྣ་ཚོགས་ཀྱིས་གང་བ་ལ་ཁྱད་པར་དུ་མིའི་ཤ་ཆེན་པོས་གང་བའི་ཐོད་པ་ཐོགས་པ་དཔག་ཏུ་མེད་པ་སྤྲོས་ལ་མཆོད་པ་བྱ་སྟེ་གསང་བའི་མཆོད་པ་ལྔའོ། །དེ་བཞིན་དུ་ཤ་བ་རི་དཀར་མོ་བཅུད་ཀྱི་ལེན་གྱི་རོས་གང་བའི་ཐོད་པ་ཐོགས་པ། གདོལ་པ་མོ་ཅང་ཏེའུ་བརྡུང་བ་དཔག་ཏུ་མེད་པ་སྤྲོས་ལ། མཆོད་པ་བྱ་སྟེ་ཕྱིའི་མཆོད་པ་གཉིས་སོ། །གཡུང་མོ་ཁ་དོག་སྣ་ཚོགས་པ་སྤྲོས་ཏེ་སྐུ་ལ་འཁྱུད་པས་བདེ་བ་ཆེན་པོའི་ཡེ་ཤེས་ཉམས་སུ་མྱོང་བས་དེ་ཁོ་ན་ཉིད་ཀྱི་མཆོད་པའོ།

།དེ་ནས་བདག་གི་རྒྱུད་དག་པར་བྱ་བའི་ཕྱིར་

) དེའི་སྤྱན་སྔར་སྡིག་པ་བཤགས་པ་དང་ ༑ བསོད་ནམས་ལ་རྗེས་སུ་ཡི་རང་བ་དང༌། དོན་དམ་པ་བྱང་ཆུབ་ཀྱི་སེམས་བསྒོམ་པ་དང༌། སྐྱབས་སུ་འགྲོ་བ་དང༌། སྨོན་པའི་བདག་ཉིད་ཅན་གྱི་བྱང་ཆུབ་ཀྱི་སེམས་བསྒོམ་པ་དང༌། འཇུག་པའི་བདག་ཉིད་ཅན་གྱི་བྱང་ཆུབ་ཀྱི་སེམས་བསྒོམ་པ་དང༌། ཡོངས་སུ་བསྔོ་བ་སྟེ་ཡན་ལག་བདུན། རྡོ་རྗེ་གུར་གྱི་ཚིགས་སུ་བཅད་པ་བརྗོད་ཅིང་བྱ་བའམ། ཚིག་ལྷུག་པར་བརྗོད་ཀྱང་རུང་སྟེ། དེ་ལས་ཚིགས་བཅད་ནི། དཀོན་མཆོག་གསུམ་ལ་བདག་སྐྱབས་མཆི། །སྡིག་པ་ཐམས་ཅད་སོ་སོར་བཤགས། །འགྲོ་བའི་དགེ་ལ་རྗེས་ཡི་རངས། །སངས་རྒྱས་བྱང་ཆུབ་ཡིད་ཀྱིས་གཟུང༌། །སངས་རྒྱས་ཆོས་དང་ཚོགས་མཆོག་ལ། །བྱང་ཆུབ་བར་དུ་སྐྱབས་སུ་མཆི། །རང་གཞན་དོན་ནི་རབ་བསྒྲུབ་ཕྱིར། །བྱང་ཆུབ་སེམས་ནི་བསྐྱེད་པར་བགྱི། །བྱང་ཆུབ་མཆོག་གི་སེམས་ནི་བསྐྱེད་བགྱིས་ནས། །སེམས་ཅན་ཐམས་ཅད་བདག་གིས་མགྲོན་དུ་གཉེར། །བྱང་ཆུབ་སྤྱོད་མཆོག་ཡིད་འོང་སྤྱད་པར་བགྱི། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག །ཅེས་བྱ་བས་སོ ༑ ༑ ཚིག་ལྷུག་པས་བྱེད་འདོད་ན། མངོན་པར་རྟོགས་པ་རྒྱས་པ་བཞིན་དུ་བྱ་སྟེ། འོན་ཀྱང་བསྔོ་བ་གཤམ་དུ་འདོན་པར་བྱའོ། །སྔོན་དུ་འགྲོ་བ་ཡན་ལག་བདུན་ནོ ༑༑ དེ་ནས་ཚད་མེད་པ་བཞི་བསྒོམ་པར་བྱ་སྟེ། ( ¡¶ ལུ ¡· + དམིགས་པར་བྱ་བ་སེམས་ཅན་ཐམས་ཅད་ལ་དམིགས་ནས ་ ) སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག་སྙམ་པའི་བྱམས་པ་དང༌། སེམས་ཅན་ཐམས་ཅད་སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག་སྙམ་པའི་སྙིང་རྗེ་དང༌། ( ¡¶ ཞ ¡· + སེམས་ཅན་ཐམས་ཅད་ ) བདེ་བ་དང་ལྡན་ཞིང་སྡུག་བསྔལ་དང་བྲལ་ ( ¡¶ ལུ ¡· + དེ་ལམ་ཕྱིན་ཅི་མ་ལོག་པ་ལ་ཞུགས་པར་ ) བར་གྱུར་ཅིག་སྙམ་པའི་དགའ་བ་དང༌། ¡Ã སེམས་ཅན་ཐམས་ཅད་དགྲ་དང་གཉེན་མེད་པའི་བཏང་སྙོམས་ཏེ་ཚད་མེད་པ་བཞི་ ( ¡¶ ལུ ¡· ལམ་ཕྱིན་ཅི་མ་ལོག་པ་དེ་ཡང་འཇིག་རྟེན་གྱི་ཆོས་བརྒྱད་མགོ་སྙོམས་པ་ལས་བྱུང་བས་འཇིག་རྟེན་གྱི་ཆོས་བརྒྱད་མགོ་སྙོམས་པ་གྱུར་ཅིག་སྙམ་དུ་

) བསྒོམ་པར་བྱའོ། །བསོད་ནམས་ཀྱི་ཚོགས་བསགས་པའོ།། །། ( ¡¶ ལུ ¡· + འོག་ནས་འབྱུང་བའི་དཀྱིལ་འཁོར་གྱི་འཁོར་ལོ་སྐྱེ་བ་མེད་པ་ལས་སྐྱེ་བའི་ཆོ་འཕྲུལ་དུ་འབྱུང་བ་ཤེས་པར་བྱ་བའི་ཕྱིར། ) དེ་ནས་ཆོས་ཐམས་ཅད་སེམས། སེམས་སྒྱུ་མ། སྒྱུ་མ་རང་བཞིན་མེད་པའི་ངོ་བོར་གཏན་ལ་ཕབ་ལ། ཨོཾ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོ྅་ཧཾ། །ཞེས་བརྗོད་དེ་སྣང་བ་མི་དམིགས་པའི་སྟོང་པར་བསྒོམས་ཏེ་ཡེ་ཤེས་ཀྱི་ཚོགས་བསགས་པའོ། །དེ་ནས་ལྷ་བསྐྱེད་པར་བྱ་བའི་དོན་དུ་སྲུང་བའི་འཁོར་ལོ་བསྒོམ་པ་ནི། ནམ་མཁའ་ ¡Ã སྟོང་པར་ ( ¡¶ ཞ ¡· - སྟོང་པར་ ) པྃ་ལས་པདྨ། ( ¡¶ ལུ ¡· + དམར་པོ་འདབ་མ་བརྒྱད་པ་ཞིག་བསམས། དེའི་སྟེང་དུ་ ) རྃ་ལས་ཉི་མའི་དཀྱིལ་འཁོར་གྱི་སྟེང་དུ་ཧཱུྃ་ལས་སྣ་ཚོགས་རྡོ་རྗེ་ཤར་དཀར། ལྷོ་སེར། ནུབ་དམར། བྱང་ལྗང༌། ལྟེ་བ་མཐིང་ནག་ལ་ཧཱུྃ་མཐིང་ནག་གིས་མཚན་པ། རྩེ་མོ་ལྔ་པ་ཅན་བསྒོམས་ལ། ལྟེ་བའི་ཧཱུྃ་ལས་འོད་ཟེར་ཕྱོགས་བཅུར་འཕྲོས་པས་རྡོ་རྗེའི་ར་བ་ནག་པོ་གདེངས་པ་འགྲེང་བུར་གྱུར་པ་བློས་འཁྱུད་ཚད་བསྒོམ། སྟེང་དུ་འཕྲོས་པས་རྡོ་རྗེའི་གུར། འོག་ཏུ་འཕྲོས་པས་རྡོ་རྗེའི་ས་གཞི། ཕྱི་ལ་འཕྲོས་པས་བསྐལ་པའི་མེ་ལྟ་བུ་མེ་རི་རབ་ཏུ་འབར་བ་སྟེ། ཐུན་མོང་གི་སྲུང་བའི་འཁོར་ལོ་བསྒོམས་ལ། ཨོཾ་རཀྵ་རཀྵ་ཧཱུྃ་ཧཱུྃ་ཧཱུྃ་ཕཊ་ཅེས་བརྗོད་ལ་བརྟན་པར་བྱའོ། །དེ་ནས་མོས་ན་དེའི་ནང་དུ་ཐུན་མོང་མ་ཡིན་པའི་སྲུང་བའི་འཁོར་ལོ་ཞེས་བྱ་བ་ཁྲོ་བོ་ ¡Ã བཅུའི་ ( ¡¶ ལུ ¡· བཅུ་གཅིག་ ) སྲུང་བའི་འཁོར་ལོ་ཡང་བསྒོམ་པར་བྱའོ། །དེ་ནས་མངོན་པར་རྟོགས་པའི་དངོས་གཞི་ ( ¡¶ ལུ ¡· + རིམ་པ་གཉིས་ཀྱི་རྣལ་འབྱོར་བསྒོམ་པ་ལ་གཉིས་ལས། དང་པོ་བསྐྱེད་པའི་རིམ་པ་ ) ཡན་ལག་དྲུག་ཅེས་བྱ་བ་ནི། གཞལ་ཡས་ཁང་བསྐྱེད་པ་རྣམ་པར་སྣང་མཛད་ཀྱི་ཡན་ལག རྗེས་སུ་ཆགས་པ་རྡོ་རྗེ་སེམས་དཔའི་ཡན་ལག དབང་བསྐུར་བ་མི་བསྐྱོད་པའི་ཡན་ལག བདུད་རྩི་མྱང་བ་འོད་དཔག་ཏུ་མེད་པའི་ཡན་ལགམཆོད་པ་དོན་ཡོད་གྲུབ་པའི་ཡན་ལག

བསྟོད་པ་རིན་ཆེན་འབྱུང་ལྡན་གྱི་ཡན་ལག་ཅེས་བྱའོ ༑༑ ཡང་དེ་དག་བསྙེན་སྒྲུབ་བཞིས་བསྡུས་པ་ཡིན་ཏེ། །དམ་ཚིག་སེམས་དཔའ་བསྐྱེད་པ་བསྙེན་པའི་ཡན་ལག་དང༌། སྐྱེ་མཆེད་དང་སྐུ་གསུང་ཐུགས་བྱིན་གྱིས་བརླབ་པ་ཉེ་བར་སྒྲུབ་པའི་ཡན་ལག་དང༌། ཡེ་ཤེས་ཀྱི་ ¡Ã དཀྱིལ་འཁོར་གྱི་ ( ¡¶ ལུ ¡· - དཀྱིལ་འཁོར་གྱི་ ) འཁོར་ལོ་དགུག་གཞུག་བྱ་བ་སྒྲུབ་པའི་ཡན་ལག་དང་ ༑ དབང་བསྐུར་ཞིང་རིགས་ཀྱི་བདག་པོའི་རྒྱས་གདབ་པ་སྒྲུབ་པ་ཆེན་པོའི་ཡན་ལག་གོ །མཆོད་བསྟོད་བདུད་རྩི་མྱང་བ་ནི་སྒྲུབ་པ་ཆེན་པོ་ ¡Ã ཡོངས་སུ་ ( ¡¶ ཞ ¡·¡¶ ལུ ¡· - ཡོངས་སུ་ ) རྫོགས་པར་བྱེད་པའི་ཡན་ལག་ཅེས་བྱ་སྟེ་ལྔ་རུ་ཡང་དབྱེའོ ༑ ༑ དེ་ལ་གཞལ་ཡས་ཁང་བསྐྱེད་པ་རྣམ་པར་སྣང་མཛད་ཀྱི་ཡན་ལག་ནི། སྲུང་བའི་འཁོར་ལོའི་ནང་དུ་གཞིའི་ཡན་ལག་ནི་ཆོས་ཀྱི་འབྱུང་གནས་གྲུ་གསུམ་པ་ཕྱི་དཀར་ལ་ནང་དམར་བ་ཞབས་ཞུམ་ཞིང་གདེངས་ཁ་གྱེན་དུ་ཕྱོགས་ ¡Ã པ། ཕྱོགས་གང་ནས་བལྟས་ཀྱང་གྲུ་གསུམ་ ( ¡¶ ལུ ¡· - པ། ཕྱོགས་་་་་་་གྲུ་གསུམ་ ) པའི་ནང་དུ་རྒྱུའི་ཡན་ལག་འབྱུང་བ་རིམ་བརྩེགས་ནི། ( ¡¶ ལུ ¡· + འོག་ཏུ་ ) ཡྃ་ལས་ ¡Ã འབྱུང་བ་ ( ¡¶ ཞ ¡· བྱུང་བའི་ ) རླུང་གི་དཀྱིལ་འཁོར་གཞུའི་དབྱིབས་ལྟ་བུ་ཁ་དོག་སྔོན་པོ་བ་དན་གྱིས་མཚན་པའོ། །དེའི་སྟེང་དུ་རྃ་ལས་ ¡Ã འབྱུང་བ་ ( ¡¶ ཞ ¡· བྱུང་བའི་ ) མེའི་དཀྱིལ་འཁོར་གྲུ་གསུམ་པའི་རྩེ་མོ་ཐུར་དུ་བལྟས་པ་ཁ་དོག་དམར་པོ་འབར་བས་མཚན་པའོ ༑༑ དེའི་སྟེང་དུ་བྃ་ལས་ ¡Ã འབྱུང་བ་ ( ¡¶ ཞ ¡· བྱུང་བའི་ ) ཆུའི་དཀྱིལ་འཁོར་དཀར་པོ་ཟླུམ་པོ་བུམ་པས་མཚན་པའོ། དེའི་སྟེང་དུ་ལྃ་ལས་ ¡Ã འབྱུང་བ་ ( ¡¶ ཞ ¡· བྱུང་ བའི་ ) སའི་དཀྱིལ་འཁོར་གྲུ་བཞི་པ་སེར་པོ་ལྃ་གྱི་མཚམས་རྣམས་སུ་རྡོ་རྗེ་རྩེ་གསུམ་པས་མཚན་པའོ། །དེའི་སྟེང་དུ་བྷྲཱུྃ་ལས་འཁོར་ལོ་སེར་པོ་རྩིབས་བཅུ་པ་བྷྲཱུྃ་གྱིས་མཚན་པ་སྟེ་རྣམ་པར་སྣང་མཛད་ཀྱི་ཕྱག་མཚན་མཚོན་ ( ¡¶ ཞ ¡· - མཚོན་ ) ནོ། ། དེ་ནས་རྐྱེན་གྱི་ཡན་ལག་རང་གི་ཤེས་པ་ཞུགས་པ་ནི།

བར་སྣང་དུ་ཡི་གེ་ཨོཾ་ཨཱཿཧཱུྃ་གསུམ་ཧོ་ ( ¡¶ ཞ ¡·¡¶ ལུ ¡· + དམར་པོ་ ) གཉིས་ཀྱིས་མཐའ་རྟེན་པ་ ¡Ã བར་དོའི་ཤེས་པ་འབྱུང་བཞི་ ( ¡¶ ལུ ¡· འབྱུང་བ་རིམ་བརྩེགས་ ) འཁོར་ལོ་དང་བཅས་པ་ལ་ཞུགས་པས་གཞལ་ཡས་ཁང་གདན་དང་བཅས་པ་གྲུ་བཞི་སྒོ་བཞི་པ། ¡Ã ལྗང་གུ་དང༌། དམར་པོ་དང༌། སེར་པོ་དང༌། དཀར་པོ་དང༌། ནག་པོ་སྟེ་རྩིག་པ་ལྔ་དང་ལྡན་པ། ཀ་བ་བརྒྱད་ལ་སོགས་པ་རྒྱན་དུ་མ་དང་ལྡན་པ་རྒྱས་པ་བཞིན་བསྒོམ་མོ། ། ( ¡¶ ལུ ¡· སྒོའི་སྟེང་ན་རྟ་བབས་ཀྱིས་མཛེས་པར་བྱས་པ། ཕྱི་རོལ་ན་འདོད་ཡོན་གྱི་སྟེང་ལ་ལྷ་མོ་སྣ་ཚོགས་གར་བྱེད་པ། པན་ཙ་ར་གའི་རྩིག་པ་ལྔ་སྦག་དུ་བྱས་པ་རྩིག་པའི་སྟེང་ན་རིན་པོ་ཆེའི་ཕ་གུ་ལ་དྲ་བ་དང་དྲ་བ་ཕྱེད་པ་འཕྱང་བ་དེའི་སྟེང་ན་རྡོ་དཀར་མ་ཤི་ཤའི་འདའ་ཡབ་ཡོད་པ། ནང་ཀ་བ་བརྒྱད་ལ་སོགས་པ་རྒྱན་དུ་མ་དང་ལྡན་པས་བརྒྱན་པ་སྟེ། སྟེང་གཙང་ཁང་ཕྱུར་བུར་གྱུར་པ་ཞིག་བསྒོམ་མོ། །གཞལ་ཡས་ཁང་གི་ཕྱི་རོལ་རྡོ་རྗེ་ར་བའི་ནང་དེར་དུར་ཁྲོད་བརྒྱད་བསྒོམ་པར་བྱའོ། །དེའི་ནང་དུ་གདན་བསྒོམ་ཏེ་ཕྱོགས་མཚམས་བརྒྱད་དབུས་དང་དགུར་པཾ་སེར་པོ་ལས་སྣ་ཚོགས་པད་མ་འདབ་བརྒྱད་དགུ་དུས་གཅིག་དུ་བསྐྱེད། དེའི་སྟེང་དུ་རཾ་ལས་ཉི་མའི་དཀྱིལ་འཁོར་དགུ་དུས་གཅིག་དུ་བསམ། དབུས་ཀྱི་པད་མ་དང་ཉི་མའི་སྟེང་དུ་བདུད་བཞི་རྩེགསཔའི་གདན༑ ཕྱོགས་མཚམས་བརྒྱད་དུ་པད་མ་དང་ཉི་མའི་སྟེང་དུ་ཚངས་པ་ལསོགས་པ་བཞི་དང། གཤིན་རྗེ་ལ་སོགས་པ་བཞི་སྟེ་བརྒྱད་བསྒོམས་ལ། ) དེ་བྱིན་གྱིས་བརླབ་པའི་སྔགས་ནི། ཨོཾ་སརྦ་ཏ་ཐཱ་ག་ཏ་ ( ¡¶ ལུ ¡· + ཨ་ ) ནཱི་ལཱ་ཡ་བཛྲ་སྭ་བྷཱ་ཝ་ཨཱཏྨ་ཀོ྅་ཧཾ། ཞེས་བརྗོད་དེ། གཞལ་ཡས་ཁང་ཡང་སྐུ་ཡིན་ལ། རྣམ་པར་སྣང་མཛད་ཀྱང་སྐུ་ཡིན་པའི་ཕྱིར་གཞལ་ཡས་ཁང་བསྐྱེད་པ་རྣམ་པར་སྣང་མཛད་ཀྱི་ཡན་ལག་ཅེས་བྱའོ། །དེ་ནས་ ( ¡¶ ལུ ¡· + བཅུད་ཡོངས་སུ་དག་པར་བྱ་བའི་ཕྱིར་བརྟེན་པ་ལྷ་བསྐྱེད་པ་ལས་ ) རྗེས་སུ་ཆགས་པ་རྡོ་རྗེ་སེམས་དཔའི་ཡན་ལག་ནི།

དམ་ཚིག་སེམས་དཔའ་བསྐྱེད་པ་དང༌། སྐྱེ་མཆེད་དང་སྐུ་གསུང་ཐུགས་བྱིན་གྱིས་བརླབ་པ་དང༌། ཡེ་ཤེས་ཀྱི་དཀྱིལ་འཁོར་གྱི་འཁོར་ལོ་དགུག་གཞུག་བྱ་བ་དང་གསུམ་ཡིན་ནོ། །དང་པོ་ ( ¡¶ ལུ ¡· + དམ་ཚིག་བསྐྱེད་པ་ ) ལ་ཡང་རྒྱུ་རྡོ་རྗེ་འཛིན་པ་བསྐྱེད་པ་དང༌། འཁོར་གྱི་ལྷ་མོ་དབྱུང་བར་བྱ་བའི་ཕྱིར་མཁའ་གསང་བྱིན་གྱིས་བརླབ་པ་དང༌། འཁོར་གྱི་ལྷ་མོ་དབྱུང་བ་དངོས་དང༌། རྒྱུ་རྡོ་རྗེ་འཛིན་པ་འོད་དུ་ཞུ་བ་དང༌། གླུས་བསྐུལ་བ་དང༌། འབྲས་བུའི་རྡོ་རྗེ་འཛིན་པ་བཞེངས་པ་དང༌། ¡Ã སྣོད་བཅུད་བྱིན་གྱིས་བརླབ་པའོ། ། ( ¡¶ ཞ ¡· སྔོན་དུ་སྣོད་བཅུད་སྦྱོང་བ་ ) དང་པོ་ནི་གདན་དབུ་མ་བདུད་བཞི་བརྩེགས་པའི་སྟེང་དུ་ ( ¡¶ ཞ ¡· + གཡོན་བསྐོར་དུ ) ཨཱ་ལི་བཅུ་དྲུག་ ¡Ã ཕྲག་གཉིས་ ( ¡¶ ལུ ¡· གཡས་བསྐོར་གཡོན་བསྐོར་སྐར་མའི་རྣམ་པ་ལྟ་བུར་དཀར་པོ་བསམ་ལ་དེ་རྣམས་ ) མཚན་བཟང་པོ་སུམ་ཅུ་རྩ་གཉིས་སུ་མོས་པར་བྱ། དེ་གྱུར་པ་ལས་ཟླ་བའི་དཀྱིལ་འཁོར་མེ་ལོང་ལྟ་བུའི་ཡེ་ཤེས་སུ་མོས་པར་བྱ། དེའི་སྟེང་དུ་ ( ¡¶ ཞ ¡· + གཡས་བསྐོར་དུ་ ) ཀཱ་ལི་ ( ¡¶ ལུ ¡· + སུམ་ཅུ་རྩ་བཞི་ཡ་ར་ལ་ཝ་ཌ་ཌྷ་གཉིས་ཏེ་ ) བཞི་བཅུ་ཐམ་པ་ཕྲག་གཉིས་ ( ¡¶ ལུ ¡· + བརྒྱད་ཅུ་ཐམ་པ་གཡས་བསྐོར་གཡོན་བསྐོར་མར་མེའི་རྣམ་པ་ལྟ་བུ་དམར་པོ་བསམ་ལ་དེ་རྣམས་ ) དཔེ་བྱད་བཟང་པོ་བརྒྱད་ཅུར་མོས་པར་བྱ། དེ་གྱུར་པ་ལས་ཉི་མའི་དཀྱིལ་འཁོར་མཉམ་པ་ཉིད་ཀྱི་ཡེ་ཤེས་སུ་མོས་པར་བྱ། བར་དུ་ཧཱུྃ་དང་ཨྃ་ ( ¡¶ ལུ ¡· + ཡོངས་སུ་གྱུར་པ་ ) ལས་ ¡Ã ཐོད་པ་དཀར་པོ་དུམ་བུ་གསུམ་པ་དཔྲལ་བར་སྣ་ཚོགས་ ( ¡¶ ལུ ¡· - ཐོད་པ་་་་་་་སྣ་ཚོགས་ ) རྡོ་རྗེའི་ལྟེ་བ་ལ་ཧཱུྃ་གིས་མཚན་པར་བསམ། ཨྃ་ལས་གྲི་གུག་སྔོ་ནག་ཡུ་བ་ལ་ཨྃ་གིས་མཚན་པ་བསམ། དེ་སོ་སོར་ ( ¡¶ ཞ ¡· + ཀུན་ཏུ ) རྟོག་པའི་ཡེ་ཤེས་སུ་མོས་པར་བྱ། ¡Ã དེ་རྣམས་གཅིག་ཏུ་འདྲེས་པ་ ( ¡¶ ལུ ¡· དེ་ནས་ཟླ་བ་དང་ཉི་མ་དང་བར་གྱི་ཕྱག་མཚན་དང་ས་བོན་རྣམས་ཆུ་དང་འོ་མ་འདྲེས་པ་བཞིན་གྱུར་པ་ནི་རྣམ་པ་རང་གི་ངོ་བོ་

) བྱ་བ་གྲུབ་པའི་ཡེ་ཤེས་སུ་མོས་པར་བྱ། དེ་ལས་བཅོམ་ལྡན་འདས་རྒྱུའི་རྡོ་རྗེ་འཛིན་པ་སྐུ་མདོག་དཀར་པོ་ཞལ་བརྒྱད་པ། ཕྱག་བཅུ་དྲུག་པ། སྐུ་ཡོངས་སུ་རྫོགས་པ་ནི་ཆོས་ཀྱི་དབྱིངས་ཀྱི་ཡེ་ཤེས་སུ་མོས་པར་བྱ ༑ དེའི་ཞལ་གཡས་པ་ནི་སྔོ་བ་ཡིན་ལ། ཡུམ་བདག་མེད་མ་ནི་ནག་མོ་ཡིན་ཞིང་ལྷག་མ་ཐམས་ཅད་ནི་ ¡Ã མངོན་པར་རྟོགས་པ་རྒྱས་པ་ཉིད་དང་འདྲ་བར་ ( ¡¶ ལུ ¡· འོག་ནས་འབྱུང་བའི་འབྲས་བུ་རྡོ་རྗེ་འཛིན་པའི་སྐབས་བཞིན་ ) ཞིབ་ཏུ་གསལ་གདབ་པར་བྱའོ ༑ ༑ དེ་ནས་ ( ¡¶ ལུ ¡· + འཁོར་གྱི་ལྷ་མོ་རྣམས་དབྱུང་བར་བྱ་བའི་ཕྱིར་ ) མཁའ་གསང་བྱིན་གྱིས་བརླབ་པ་དང༌། ( ¡¶ ལུ ¡· + ཡུམ་གྱི་མཁའ་མི་དམིགས་ཏེ་སྟོང་པ་ལས་ཨ་ལས་པདྨ་དམར་པོ་འདབ་མ་བརྒྱད་པ་ཟེ་འབྲུ་ལ་ཨས་མཚན་པ་བསྐྱེད་ལ། ཨོཾ་པདྨ་སུ་ཁ་དྷ་ར་མ་ཧཱ་རཱ་ག་སུ་ཁཾ་ད་ད་ཙཏྟུར་ཨཱནནྟ༌། བྷ་ག་ཝི་ཤྭ་ཧཱུྃ་ཧཱུྃ་ཧཱུྃ་ཀདྱཾ་ཀུ་རུ་ཤ་མེ། ཞེས་བརྗོད་དེ་བྱིན་གྱིས་བརླབ། ཡབ་ཀྱི་གསང་བའི་རྡོ་རྗེ་མི་དམིགས་ཏེ་སྟོང་པ་ལས་ཧཱུྃ་ལས་རྡོ་རྗེ་སྔོན་པོ་རྩེ་ལྔ་པ་ལྟེ་བ་ལ་ཧཱུྃ་གྱིས་མཚན་པ་བསྐྱེད་ལ། ཨོཾབཛྲ་མ་ཧཱ་དེ་ཥ་ཙཏྟུར་ཨཱ་ནནྟ༑ ད་ཡ་ག་ཁ་ག་མུ་ཁ་ཨེ་ཀ་ར་སོ་ན་ཐ་ཧཱུྃ་ཧཱུྃ་ཧཱུྃ་ཀ་དྱཾ་ཀུ་རུ་ཤ་མེ། ཞེས་པས་བྱིན་གྱིས་བརླབ་བོ།།དེ་ནས་ཡབ་ཡུམ་ཐབས་ཤེས་རབ་ ) སྙོམས་པར་ཞུགས་པའི་ ( ¡¶ ལུ ¡· + བདེ་བའི་ ) སྒྲས་ ( ¡¶ ལུ ¡· + ཕྱོགས་བཅུའི་ ) དེ་བཞིན་གཤེགས་པ་ ( ¡¶ ཞ ¡· + རྣམས་ ) སྤྱན་དྲང་བ་དང༌། ¡Ã ཞལ་དུ་ ( ¡¶ ལུ ¡· ཡབ་ཀྱི་སྣ་བུག་གཡོན་ནས་ ) ཞུགས་ནས་ ¡Ã སྙིང་གར་ ( ¡¶ ལུ ¡· - སྙིང་གར་ ) རྗེས་སུ་ཆགས་པའི་མེས་འོད་དུ་ཞུ་བ་དང༌། དབང་གི་གནས་སུ་བྱང་ཆུབ་ཀྱི་སེམས་ཀྱི་ཐིག་ལེ་བརྒྱད་དུ་གྱུར་པའི་བར་དུ་རྒྱས་པ་དང་འདྲ་ལ། ཐིག་ལེ་བརྒྱད་ ( ¡¶ ཞ ¡· - བརྒྱད་ ) ལས་ ( ¡¶ ལུ ¡· + དེ་ལས་གཾ་ཙཾ་བཾ་གྷཾ་པཾ་ཤཾ་ལཾ་ཌཾ་ ) ས་བོན་བརྒྱད་དུ་གྱུར། ( ¡¶ ལུ ¡· + དེ་ནས་གྲི་གུག་ལ་སོགས་པ་ཕྱག་མཚན་བརྒྱད་ས་བོན་བརྒྱད་ཀྱིས་མཚན་པར་གྱུར།

) དེ་ལས་ལྷ་མོ་བརྒྱད་དུ་གྱུར་ནས་དབང་གི་གནས་ནས་སྐུ་ཡོངས་སུ་རྫོགས་པར་སྤྲོ་བར་བྱ་སྟེ། ཤར་ ¡Ã ཕྱོགས་སུ་ ( ¡¶ ཞ ¡· གྱི་སྒོ་རུ་ ) གཽ་རཱི་ཁ་དོག་ནག་མོ་གཡས་པ་ན་གྲི་གུག གཡོན་པ་ན་རོ་ཧི་ཏའི་ཉ། ལྷོ་ཕྱོགས་སུ་ཙཽ་རཱི་དམར་མོ་གཡས་ན་ཅང་ཏེའུ། གཡོན་ན་ཕག་པ། ནུབ་ཏུ་བེ་ཏཱ་ལཱི་སེར་མོ་གཡས་ན་རུས་སྦལ། གཡོན་ན་ཐོད་པ། བྱང་དུ་གྷསྨ་རཱི་ལྗང་གུ་གཡས་ན་སྦྲུལ། གཡོན་ན་ཐོད་པ། བྱང་ཤར་དུ་པུཀྐ་སཱི་སྔོན་མོ་གཡས་ན་སེང་གེ གཡོན་ན་དགྲ་སྟ། ཤར་ལྷོར་ཤ་ཝ་རཱི་དཀར་མོ། གཡས་ན་དགེ་སློང༌། གཡོན་ན་འཁར་གསིལ། ལྷོ་ནུབ་ཏུ་ཙཎྜཱ་ལཱི་སྔོ་ལ་མདངས་དམར་བ། གཡས་ན་འཁོར་ལོ། གཡོན་ན་ཐོང་གཤོལ། ནུབ་བྱང་དུ་ཌོཾ་བི་ནཱི་ཁ་དོག་སྣ་ཚོགས་པ་གཡས་ན་རྡོ་རྗེ། གཡོན་པ་སྡིགས་མཛུབ། དེ་དག་ཐམས་ཅད་ཀྱང་སྐྱིལ་ཀྲུང་ཕྱེད་པའི་གར་གྱིས་བཞུགས་པ། རུས་པའི་རྒྱན་ཆ་ལྔ་དང་ལྡན་པ། དབུ་སྐྲ་དམར་སེར་གྱེན་དུ་ལངས་པ། རྒྱན་དང་ཆ་ལུགས་བ་སྤུའི་བུ་གའི་བར་དུ་གསལ་གདབ་པར་བྱའོ། །དེ་ནས་ནམ་མཁའ་ནས་ཡི་གེ་ཨོཾ་ཨཱཿཧཱུྃ་གསུམ་ཧོ་ ( ¡¶ ཞ ¡· ཧོཿ ) གཉིས་ཀྱིས་མཐའ་རྟེན་པའི་བར་དོའི་ཤེས་པ་བཅོམ་ལྡན་འདས་ཀྱི་ཞལ་དུ་ཞུགས། ཡུམ་གྱི་མཁར་ཡི་གེས་སླེབ་པ་དང༌། བཅོམ་ལྡན་འདས་བདེ་བ་ཆེན་པོའི་ངོ་བོ་གྱུར་ཏེ་ཐིག་ལེའི་ངོ་བོར་ཞུ་བར་བསྒོམས་ལ། ཨོཾ་སརྦ་ཏ་ཐཱ་ག་ཏ་ཨ་ནུ་རཱ་ག་ཏ་བཛྲ་སྭ་བྷཱ་ཝ་ཨཱཏྨ་ཀོ྅་ཧཾ་ཞེས་བྱ་བས་བྱིན་གྱིས་བརླབ་བོ། ། ( ¡¶ ལུ ¡· + དེ་ནས་འབྲས་བུ་རྡོ་རྗེ་འཛིན་པར་བཞེངས་པར་བྱ་བའི་ཕྱིར་གླུས་བསྐུལ་བ་ནི། ) དེ་ནས་མཚམས་ཀྱི་ལྷ་མོ་ ¡Ã བཞིས་གླུས་བསྐུལ་བས་ཐིག་ལེ་གཉིས་ལས་ཨྃ་ཧཱུྃ་གཉིས་སུ་གྱུར། དེ་ལས་ཡབ་ཡུམ་གྱི་སྐུ་ཡོངས་སུ་རྫོགས་པར་བསྐྱེད་དེ། ( ¡¶ ཞ ¡· བཞིས་གླུས་བསྐུལ་བས་ཐིག་ལེ་གཉིས་ལས་ཨྃ་ཧཱུྃ་ཧཱུྃ་དང་ཨྃ་གཉིས་སུ་གྱུར། དེ་ལས་ཡབ་ཡུམ་གྱི་སྐུ་ཡོངས་སུ་རྫོགས་པར་བསྐྱེད་དེ། ¡¶ ལུ ¡· བཞི་ལ་ཕོག་པས་བཅོམ་ལྡན་འདས་ཆོས་ཀྱི་སྐུ་ཐིག་ལེ་ལས་གཟུགས་ཀྱི་སྐུར་བཞེངས་པར་བྱ་བའི་ཕྱིར་གླུས་བསྐུལ་སྙམ་དུ་དྲན་མ་ཐག་ཏུ།

པུ་ཀ་སིས་བྱམས་པ་ཚད་མེད་པའི་སྒོ་ནས་སེམས་ཅན་གྱི་དོན་ལ་རྗེ་བཙུན་སྙིང་རྗེའི་ཡིད་བཞེངས་ཤིག པུ་ཀ་སི་ནི་བདག་ལ་སྐྱོབས། །སྟོང་པའི་རང་བཞིན་ཉིད་སྤོངས་ལ། །བདག་ལ་བདེ་ཆེན་སྦྱོར་བཞེད་མཛོད། །ཤ་བ་རིས་གནད་ལ་བོར་བའི་ཚུལ་གྱིས། ཁྱོད་མེད་ན་ནི་བདག་འགུམ་པས། ། ཀྱེའི་རྡོ་རྗེ་ཁྱོད་བཞེངས་ཤིག །སྟོང་པའི་རང་བཞིན་ཉིད་སྤོངས་ལ། །རི་ཁྲོད་མ་འབྲས་འགྲུབ་པར་མཛོད།། གདོལ་པ་མོས་སྔོན་གྱི་ཐུགས་དམ་དྲན་པར་བྱེད་པའི་ཚུལ་གྱིས། དགའ་གཙོ་འཇིག་རྟེན་མགྲོན་གཉེར་བ། ། སྟོང་པ་ཉིད་ལ་བཞུགས་སམ་ཅི། ཁྱོད་མེད་ཕྱོགས་ནས་མི་འཚལ་བས། །གདོལ་པ་མོ་བདག་ཞུ་བ་བགྱིད། །

གཡུང་མོས་ཐུགས་ཡོངས་སུ་མཁྱེན་པའི་ཚུལ་གྱིས། གཡུང་མོ་བདག་གི་གཅོད་ཡིད་ཀྱི། །བདག་གིས་ཁྱོད་ཀྱི་ཐུགས་འཚལ་གྱིས། །སྙིང་རྗེ་རྒྱུན་ཆད་མ་མཛད་པར། །མིག་འཁྲུལ་མངའ་བ་ཁྱོད་བཞེངས་ཤིག །ཅེས་པས་བསྐུལ་ལོ། །དེ་ནས་ཡང་དག་གི་འདྲེན་པ་དང་བཅས་པས་གླུ་རེ་རེ་ལ་ཡང་རམ་བུ་འདེགས་པའི་ཚུལ་དུ་ཀུན་གྱིས་བསྐུལ་བར་བསམ་གསུང༌། དེ་ལྟར་བསྐུལ་མ་ཐག་ཏུ་ཐིག་ལེ་ཨཾདང་ཧཱུྃ་དུ་གྱུར་ནས་ཡི་གེ་ཙམ་ལས་འབྲས་བུ་རྡོ་རྗེ་འཛིན་པར་བཞེངས་པར་བྱ་སྟེ། དེ་ཡང་ ) སྐུ་མདོག་ནག་པོ་ཞལ་བརྒྱད་ཕྱག་བཅུ་དྲུག་པ། ཞལ་གཡས་དཀར་བ། གཡོན་དམར་བ། རྩ་ཞལ་སྔོན་པོ། སྟེང་གི་ཞལ་དུ་བའི་མདོག་ཅན། ལྷག་མའི་ཞལ་བཞི་ནག་པོ། གཡས་པ་བརྒྱད་ན་གླང་པོ་ཆེ་དང༌། རྟ་དང༌། བོང་བུ་དང༌། གླང་དང༌། རྔ་མོ་དང༌། མི་དང༌། ཤ་ར་བྷ་དང་ ༑ བྱི་ལ་རྣམས་སོ། །གཡོན་ ( ¡¶ ཞ ¡· + པའི་ཐོད་ ) པ་བརྒྱད་ན་ས་དང༌། ཆུ་དང༌། མེ་དང༌། རླུང་དང༌། ཟླ་བ་དང༌། ཉི་མ་དང༌། གཤིན་རྗེ་དང༌། ནོར་བདག་རྣམས་སོ ༑ ༑ ཡུམ་རྡོ་རྗེ་བདག་མེད་མ་ནི་སྐུ་མདོག་སྔོན་མོ། གཡས་གྲི་གུག་གཡོན་ཐོད་པ་འཛིན་པས་ཡབ་ལ་འཁྱུད་པ་སྟེ་བ་སྤུའི་བུ་གའི་བར་དུ་གསལ་གདབ་བོ། །དེ་ནས་ལྷ་ཐམས་ཅད་ཀྱི་ཐུགས་ཀར་པདྨ་དང་ཉི་མའི་སྟེང་དུ་རང་རང་གི་ས་བོན་གསལ་གདབ། དེ་ནས་བཅོམ་ལྡན་འདས་དང་ལྷ་མོ་རྣམས་ཀྱི་ཐུགས་ཀའི་ས་བོན་ལས་འོད་འཕྲོས་པས་ཁམས་གསུམ་གྱི་སྣོད་བཅུད་ཐམས་ཅད་ལ་ཕོག་པས་སྣོད་བཅུད་ཐམས་ཅད་ལྷ་དགུའི་དཀྱིལ་འཁོར་གྱི་འཁོར་ལོ་དཔག་ཏུ་མེད་པར་གྱུར་པར་བསམས་ཏེ་སྣོད་བཅུད་སྦྱང་བའོ། །དེ་ནས་སྐྱེ་མཆེད་ ( ¡¶ ཞ ¡· + དང་ ) སྐུ་གསུང་ཐུགས་བྱིན་གྱིས་བརླབ་པ་ནི། མིག་ཏུ་མྃ་དཀར་མོ་ལས་གཏི་མུག་རྡོ་རྗེ་མ་དཀར་མོ། རྣ་བར་དྃ་སྔོན་མོ་ལས་ཞེ་སྡང་རྡོ་རྗེ་མ་སྔོན་མོ། སྣར་པྃ་སེར་མོ་ལས་སེར་སྣ་རྡོ་རྗེ་མ་སེར་མོ། ལྕེར་རྃ་དམར་མོ་ལས་འདོད་ཆགས་རྡོ་རྗེ་མ་དམར་མོ། དཔྲལ་བར་ཨྃ་ལྗང་གུ་ལས་ཕྲག་དོག་རྡོ་རྗེ་མ་ལྗང་གུ།

སྙིང་གར་ནྃ་ནག་མོ་ལས་བདག་མེད་ ( ¡¶ ཞ ¡· + རྣལ་འབྱོར་ ) མ་ནག་མོ། ¡Ã དཔྲལ་བར་ ( ¡¶ ཞ ¡· བསམ་མོ།།སྤྱི་བོར ) ¡Ã ཨོཾ་དཀར་པོ་ལས་སྐུ་རྡོ་རྗེ་མ་དཀར་མོ། མགྲིན་པར་ཨཱཿདམར་པོ་ལས་གསུང་རྡོ་རྗེ་མ་དམར་མོ། སྙིང་གར་ཧཱུྃ་ནག་པོ་ལས་ཐུགས་རྡོ་རྗེ་མ་ནག་མོ། ( ¡¶ ལུ ¡· - ཨོཾ་དཀར་་་་་་་ནག་མོ། ) དེ་ཐམས་ཅད་ཀྱི་ཕྱག་གཡས་པ་ཐམས་ཅད་གྲི་གུག གཡོན་པ་ཐམས་ཅད་ཐོད་པ། གྲུ་མོ་ན་ཁ་ཊྭཱཾ་ག གདན་རོའི་སྟེང་ན་སྐྱིལ་ཀྲུང་ཕྱེད་པའི་གར་གྱིས་བཞུགས་པ། མེ་རི་འབར་བའི་དབུས་སུ་བསྒོམ་པར་བྱའོ། ། ¡Ã སྐུ་གསུང་ཐུགས་དང་སྐྱེ་མཆེད་ ( ¡¶ ཞ ¡·¡¶ ལུ ¡· སྐྱེ་མཆེད་དང་སྐུ་གསུང་ཐུགས་ ) བྱིན་གྱིས་བརླབ་པ་འདིར་མ་བྱས་པར་དབང་ ( ¡¶ ཞ ¡· + བསྐུར་ ) དང་འབྲེལ་བའི་སྐབས་སུ་བྱས་ཀྱང་བཏུབ་བོ། །དེ་ནས་ ( ¡¶ ཞ ¡· + ཡེ་ཤེས་སེམས་དཔའ་སྤྱན་དྲང་བ་ནི། ) ཡང་བདག་གི་སྙིང་གའི་ཧཱུྃ་ལས་འོད་བྱུང་བས་ཡེ་ཤེས་ཀྱི་འཁོར་ལོ་ལྷ་དགུའི་རྣམ་པར་སྤྱན་དྲངས། ལྷ་མོ་བརྒྱད་ཀྱིས་མཆོད་པ་དབུལ། ¡Ã ཁྱོད་ནི་རྣལ་འབྱོར་མ་ཚོགས་ཡོངས་སུ་བསྐོར།། ཞེས་བྱ་བ་ལ་སོགས་པས་བསྟོད་ལ་ ( ¡¶ ཞ ¡·¡¶ ལུ ¡· - ཁྱོད་ནི་་་་་་་བསྟོད་ལ་ ) དེ་ནས་ཨོཾ་བཛྲ་གཽ་རཱྀ་ཨཱ་ཀརྵ་ཡ་ཛཿཞེས་བརྗོད་པས་གཽ་རཱི་ནག་མོ་ལྕགས་ཀྱུ་ཐོགས་པས་ ¡Ã ཐུགས་ཀར་རེག་པས། ( ¡¶ ཞ ¡· - ཐུགས་ཀར་རེག་པས། ) སྲུང་བའི་འཁོར་ལོའི་ནང་དུ་སྤྱན་དྲངས ༑ ཨོཾ་བཛྲ་ཙཽ་རཱི་པྲ་བེ་ཤ་ཡ་ཧཱུྃ། ཞེས་བརྗོད་པས་ཙཽ་རཱི་དམར་མོ་ཞགས་པ་ཐོགས་པས་མགྲིན་པ་ལ་རེག་པས་ཡེ་ཤེས་པ་རྣམས་སྨིན་མཚམས་ནས་ཐིམ། ཨོཾ་བཛྲ་བེ་ཏཱ་ལཱི་བནྡྷ་བྃ། ཞེས་བརྗོད་པས་བེ་ཏཱ་ལཱི་སེར་མོ་ལྕགས་སྒྲོག་ཐོགས་པས་ཞབས་ལ་རེག་པས་ ¡Ã དམ་ཚིག་པ་དང་ཡེ་ཤེས་པ་ ( ¡¶ ཞ ¡·¡¶ ལུ ¡· - དམ་ཚིག་་་་་་་ཤེས་པ ) ཆུ་ལ་ཆུ་བཞག་པ་བཞིན་བསམ། ཨོཾ་བཛྲ་གྷསྨ་རཱི་ཝ་ཤྃ་ཀུ་རུ་ཧོཿཞེས་བརྗོད་པས་གྷསྨ་རཱི་ལྗང་གུ་དྲིལ་བུ་ཐོགས་པས་ཕྱི་ནང་ཀུན་ཏུ་དྲིལ་བུའི་སྒྲ་བྱུང་བས་དམ་ཚིག་པ་རྣམས་ཡེ་ཤེས་པར་གནས་གྱུར་པར་བསམ་མོ།

། ( ¡¶ ཞ ¡· + དེ་དག་ནི་ ) རྗེས་སུ་ཆགས་པ་བདེ་བ་ཡིན་ལ། རྡོ་རྗེ་སེམས་དཔའ་ཡང་བདེ་བའི་ ( ¡¶ ཞ ¡·¡¶ ལུ ¡· + རྣམ་པར་ ) དག་པ་ཡིན་པའི་ཕྱིར་ ¡Ã དེ་དག་ནི་ ( ¡¶ ཞ ¡· - དེ་དག་ནི་ ) རྗེས་སུ་ཆགས་པ་རྡོ་རྗེ་སེམས་དཔའི་ཡན་ལག་གོ ། ( ¡¶ ལུ ¡· + དེ་ནས་དབང་བསྐུར་བ་མི་བསྐྱོད་པའི་ཡན་ལག་ནི། ) དེ་ནས་ཡང་སྙིང་གའི་ཧཱུྃ་ལས་འོད་འཕྲོས་པས་དབང་བསྐུར་གྱི་ལྷ་དེ་བཞིན་གཤེགས་པ། རིག་མ། ལྷ་མོ། རྡོ་རྗེ་ཁྲོ་བོ། བྱང་ཆུབ་སེམས་དཔའ་རྣམས་སྤྱན་དྲངས། ལྷ་མོ་བརྒྱད་ཀྱིས་མཆོད་ ¡Ã པ་ཕུལ། བསྟོད་པས་བསྟོད་ལ། འདི་སྐད་ཅེས་གསོལ་བ་གདབ་པར་བྱ་སྟེ། ( ¡¶ ལུ ¡· ལ། ) བཅོམ་ལྡན་དེ་བཞིན་གཤེགས་པ་རྣམས ༑ ༑ བཅོམ་ལྡན་བདག་ཉིད་ཆེན་པོ་ཀུན། །ཐུགས་རྗེའི་རང་བཞིན་ཅན་རྣམས་ཀྱི། ཁྱེད་ཀྱིས་བདག་ལ་དབང་བསྐུར་ཅིག །ཨོཾ་སརྦ་ཏ་ཐཱ་ག་ཏ་ཨ་བྷི་ཥིཉྩ་ཏུ་མཱཾ། ཞེས་བརྗོད་ལ་གསོལ་བ་གདབ། དེ་ནས་དེ་བཞིན་གཤེགས་པ་དེ་དག་ཧེ་རུ་ཀའི་གཟུགས་སུ་གྱུར་ནས་ ( ¡¶ ཞ ¡·¡¶ ལུ ¡· + ཕྱག་ན་ ) ¡Ã རིན་པོ་ཆེ་སྣ་ཚོགས་ཀྱི་བུམ་པ་ ( ¡¶ ལུ ¡· - རིན་པོ་་་་་་་བུམ་པ་ ) ཡེ་ཤེས་ཀྱི་བདུད་རྩིས་གང་བས་སྤྱི་གཙུག་ནས་དབང་བསྐུར་བར་བསམ་ཞིང༌། སངས་རྒྱས་རྣམས་ནི་ཐམས་ཅད་ཀྱི། །གསང་གསུམ་གནས་ལས་བྱུང་བ་ཡི། ཁམས་གསུམ་ཀུན་གྱིས་ཕྱག་བྱས་པ། །རྡོ་རྗེའི་དབང་བསྐུར་ཆེན་པོ་སྦྱིན། །ཞེས་གསུངས་པར་བསམ་ཞིང༌། སངས་རྒྱས་ཐམས་ཅད་ཀྱིས་དབང་བསྐུར་བ་དང༌། རིག་མ་རྣམས་རྡོ་རྗེའི་གླུ་ལེན་པ་དང༌། བྱང་ཆུབ་སེམས་དཔའ་རྣམས་བཀྲ་ཤིས་ཀྱི་ཚིགས་སུ་བཅད་པ་བརྗོད་པ་དང༌། ལྷ་མོ་རྣམས་ ( ¡¶ ཞ ¡· + ཀྱིས་ ) མཆོད་པ་བྱེད་པ་དང༌། ཁྲོ་བོ་རྣམས་བགེགས་བསྐྲད་པར་བསམ་ཞིང༌། བྱང་ཆུབ་ཀྱི་སེམས་ཀྱི་ཆུ་རྒྱུན་གྱིས་སྨིན་མཚམས་ཡན་ཆད་གང་བས་རྡོ་རྗེ་སློབ་དཔོན་གྱི་དབང་ཐོབ། ལུས་ཀྱི་དྲི་མ་དག ¡Ã ལམ་བསྐྱེད་པའི་རིམ་པ་དབྱིབས་ ( ¡¶ ཞ ¡· བསྐྱེད་པའི་དབྱིབས་ཀྱི་ལམ་ ) བསྒོམ་པ་ལ་དབང༌། དེའི་མཐར་ཐུག་རྒྱན་དྲུག་གི་དག་པ་དྲན་པ་ཡིན་པས།

སྤྱི་བོའི་འཁོར་ལོ་མི་བསྐྱོད་པ། །རྣ་ཆའི་བདག་ཉིད་འོད་དཔག་མེད། །མགུལ་གྱི་ཕྲེང་བ་རིན་ཆེན་བདག ( ¡¶ ལུ ¡· འབྱུང༌། ) ། གདུ་བུ་རྣམ་པར་སྣང་མཛད་དེ ( ¡¶ ཞ ¡· བརྗོད་ ) ། །སྐ་རགས་ལ་ནི་དོན་ཡོད་གནས།། ཡན་ལག་ཀུན་ལ་རྡོར་འཛིན་མགོན། །ཞེས་བྱ་བ་དང༌། ཐལ་བ་དང་མཆོད་ཕྱིར་ཐོགས་པ་རྡོ་རྗེ་འཆང་ཆེན་པོ་ཡིན་སྙམ་དུ་མོས་པ་བྱ། ( ¡¶ ཞ ¡· བྱའོ།། ) ཡང་དབང་གི་ཆུ་རྒྱུན་གྱིས་མགྲིན་པ་ཡན་ཆད་གང་བས་གསང་བའི་དབང་ཐོབ། ངག་གི་དྲི་མ་དག་ལམ་ ( ¡¶ ཞ ¡· - ལམ་ ) བདག་བྱིན་གྱིས་བརླབ་པའི་རིམ་པ་བསྒོམ་པ་ལ་དབང༌། དེའི་མཐར་ཐུག་འཁོར་ལོ་བཞིའི་རྒྱས་གདབ་པ་ཡིན་པས་ལྟེ་བ་སྤྲུལ་པའི་འཁོར་ལོ་འདབ་མ་དྲུག་ཅུ་རྩ་བཞིའི་ཁ་དོག་སྣ་ཚོགས་ ¡Ã ཀྱི་ ( ¡¶ ཞ ¡·¡¶ ལུ ¡· པ་ཁ་གྱེན་ལ་ལྟ་བའི་ ) དབུས་ན་ཨོཾ་ཡོད་པ་ནི་ལས་ཀྱི་ཕྱག་རྒྱ། སྙིང་ག་ཆོས་ཀྱི་འཁོར་ལོ་འདབ་མ་བརྒྱད་པ་ཁ་དོག་སྔོན་པོ་ཁ་ཐུར་ལ་བལྟས་པའི་དབུས་ན་ཧཱུྃ་ཡོད་པ་ནི་ཆོས་ཀྱི་ཕྱག་རྒྱ། མགྲིན་པ་ལོངས་སྤྱོད་ཀྱི་འཁོར་ལོ་ལ་འདབ་མ་བཅུ་དྲུག་ཁ་དོག་དམར་པོ་ཁ་གྱེན་ལ་བལྟས་པའི་དབུས་ན་ཨོཾ་ ¡Ã དམར་པོ་ ( ¡¶ ཞ ¡·¡¶ ལུ ¡· - དམར་པོ་ ) ཡོད་པ་ནི་ཕྱག་རྒྱ་ཆེན་པོ། སྤྱི་བོ་བདེ་བ་ཆེན་པོའི་འཁོར་ལོ་འདབ་མ་སུམ་ཅུ་རྩ་གཉིས་པ་ཁ་དོག་དཀར་པོ་ཁ་ཐུར་ལ་བལྟས་བའི་དབུས་ན་ཧྃ་ཡོད་པ་ནི་དམ་ཚིག་གི་ཕྱག་རྒྱར་མོས་པ་བྱ། ( ¡¶ ཞ ¡·¡¶ ལུ ¡· བྱའོ། ། ) ཡང་དབང་གི་ཆུ་རྒྱུན་གྱིས་སྙིང་ག་ཡན་ཆད་གང་བས་ཤེས་རབ་ཡེ་ཤེས་ཀྱི་དབང་ཐོབ། སེམས་ཀྱི་དྲི་མ་དག ལམ་དཀྱིལ་འཁོར་འཁོར་ལོ་བསྒོམ་པ་ལ་དབང༌། དེ་ལས་མངོན་པར་ཤེས་པ་ ( ¡¶ ཞ ¡·¡¶ ལུ ¡· + དྲུག་ ) སྐྱེ་བའི་ཕྱིར་སྔར་གྱི་སྐྱེ་མཆེད་དང་སྐུ་གསུང་ཐུགས་བྱིན་གྱིས་བརླབ་པ་དྲན་པ་ཙམ་བྱ། ཡང་དབང་གི་ཆུ་རྒྱུན་གྱིས་གསང་གནས་ནས་རྐང་མཐིལ་ཡན་ཆད་ ( ¡¶ ཞ ¡· + ཀྱི་ ) ལུས་ཐམས་ཅད་གང་བས་མཆོག་ཏུ་བདེ་བ་ཆེན་པོ་བཞི་པའི་དབང་ཐོབ། ལུས་ངག་ཡིད་གསུམ་གྱི་དྲི་མ་དག བརྟན་པ་བྱེད་པ་བསྒོམ་པ་ལ་དབང་ངོ༌།

།དེས་ན་དབང་རྫོགས་པས་ལམ་རྫོགས་པ་ན་རིགས་ཀྱི་བདག་པོའི་རྒྱས་གདབ་པར་བྱ་སྟེ། ཆུའི་ལྷག་མ་ཡར་ལུད་པ་ལས་གཙོ་བོ་ཡབ་ཡུམ་ ( ¡¶ ཞ ¡· + གྱི་དབུ་ ) ལ་མི་བསྐྱོད་པ། གཽ་རཱི་དང་པུཀྐ་སཱི་ལ་མི་བསྐྱོད་པ། ཙཽ་རཱི་དང་ཤ་ཝ་རཱི་ལ་རྣམ་སྣང༌། བེ་ཏཱ་ལཱི་དང་ཙཎྜཱ་ལཱི་ལ་རིན་ཆེན་འབྱུང་ལྡན། གྷསྨ་རཱི་དང་གཡུང་མོ་ལ་འོད་དཔག་ཏུ་མེད་པས་དབུར་བརྒྱན་པར་བསམས་ལ། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་བཛྲ་སྭ་བྷཱ་ཝ་ཨཱཏྨ་ཀོ྅་ཧཾ། ཞེས་བརྗོད་དེ་ ( ¡¶ ཞ ¡· + དབང་བསྐུར་བ་དེ་ ) བརྟན་པར་བྱའོ། །དེ་ལྟར་ན་དབང་བསྐུར་བ་ཡང་ཆུ་ཡིན་ལ་མི་བསྐྱོད་པ་ཡང་ཆུ་ ¡Ã རྣམ་པར་དག་པ་ ( ¡¶ ཞ ¡· - རྣམ་པར་དག་པ་ ) ཡིན་པའི་ཕྱིར། དབང་བསྐུར་བ་མི་བསྐྱོད་པའི་ཡན་ལག་ཅེས་བྱ་བ་ཡིན་ནོ། །དེ་ནས་ ( ¡¶ ཞ ¡· + མདུན་དུ་ ) བདུད་རྩི་ ¡Ã དངོས་སུ་འབྱོར་རམ་མ་འབྱོར་ན་བསམས་ལ། གཏོར་མ་བཞིན་བྱིན་གྱིས་བརླབས་ལ། ལྷ་དགུའི་ལྗགས་ལ་བདུད་རྩི་མྱོང་བར་བསམ་ཞིང༌། ཨོཾ་སརྦ་ཏ་ཐཱ་ག་ཏ་ཨ་མྲྀ་ཏ་སྭ་ད་བཛྲ་སྭ་བྷཱ་ཝ་ཨཱཏྨ་ཀོ྅་ཧཾ། ཞེས་བརྗོད་པས་བྱིན་གྱིས་བརླབས་ཏེ། བདུད་རྩི་མྱང་བ་ཡང་ལྕེའི་གནས་སུ་མྱངས་ལ། འོད་དཔག་ཏུ་མེད་པའང་གསུང་ཡིན་པའི་ཕྱིར། བདུད་རྩི་མྱང་བ་འོད་དཔག་ཏུ་མེད་པའི་ཡན་ལག་ཅེས་བྱ་བ་ཡིན་ནོ། །དེ་ནས་ཐུགས་ཀ་ནས་སྤྲུལ་པའི་ལྷ་མོ་བརྒྱད་ཀྱིས་མཆོད་པས་མཆོད་ལ། ( ¡¶ ལུ ¡· མྱང་བ་འོད་དཔག་ཏུ་མེད་པའི་ཡན་ལག་ནི། གཙོ་བོའི་མདུན་དུ་ཡཾ་ལས་རླུང༌། རཾ་ལས་མེ། ཨ་ལས་ཐོད་པ། དེར་ཨ་ལས་ཟླ་བ། དེའི་སྟེང་དུ་ཨཱ་ལི་གཡོན་བསྐོར་ཀཱ་ལི་གཡས་བསྐཽར། དེའི་དབུས་སུ་ཤར་ནས་དབུས་ཀྱི་བར་དུ། གོ ཀུ། ད། ཧ། ན་ལས་བ་གླང༌། ཁྱི། རྟ། གླང་པོ་ཆེ། མིའི་ཤ་སྟེ༑ དེ་རྣམས་རེ་རེའི་སྟེང་དུ་ཡང་ཤར་ནས་དབུས་ཀྱི་བར་དུ། བྷྲུྃ་ཨཾ་ཛིཾ་ཁཾ་ཧཱུྃ་ལས་བདུད་རྩི་ལྔ་ལྔ་བསམ་མོ༑༑ཤ་དང་བདུད་རྩི་རེ་རེའི་སྟེང་དུ། བྷྲུྃ་ཨཾ་ཛིཾ་་ཁཾ་ཧཱུྃ་རེ་རེ་བསམ། དེ་མེ་ལོང་ལྟ་བུ་ལ་སོགས་པ་ཡེ་ཤེས་ལྔར་མོས་པ་བྱ།

དེའི་སྟེང་དུ་རཾ་ལས་ཉི་མའི་དཀྱིལ་འཁོར་འོག་ཏུཨོཾ་དཀར་པོ་མགོ་ཐུར་ལྟས། ཉི་མའི་སྟེང་དུ་ཧཱུྃ་ལས་རྡོ་རྗེ་ལྟེ་བ་ལ་ཧཱུྃ་གིས་མཚན་པ། ཧཱུྃ་ལས་འོད་ཐུར་དུ་འཕྲོས་ནས་རླུང་གི་བ་དན་ལ་ཕོགབདན་གཡོས་པས་རླུང་བསྐྱཽད། དེས་མེ་སྦར། དེས་ཤ་ལྔ་བདུད་རྩི་ལྔ་བཀོལ་ཏེ་འོད་དུ་ཞུ། དེའི་རླངས་པ་སྟེང་དུ་འོད་ཟེར་གྱི་ཚུལ་དུ་འཕྲོས་ཏེ་ཨོཾ་ལ་ཕོག་པས་ཨོཾ་ལས་བདུད་རྩིའི་རྒྱུན་འཛག་པར་མོས། ཡང་རླངས་པ་དེ་སྟེང་གི་རྡོ་རྗེའི་ཧཱུྃ་ལ་འཕོག་པས་ཧཱུྃ་ལས་ཀྱང་བདུད་རྩིའི་རྒྱུན་བབས། རྡོ་རྗེའི་ལྟེ་བའི་ཧཱུྃ་ལས་ཀྱང་འོད་འཕྲོས་པས་ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་ཁྱབ་ཏེ། དེ་བཞིན་གཤེགས་པ་རྣམས་ཀྱི་ཐུགས་ཡང་དག་པའི་ཡེ་ཤེས་ཀྱི་བདུད་རྩི་སྤྱན་དྲངས་པ་དེ་ཧེ་རུ་ཀ་ཞལ་གཅིག་ཕྱག་གཉིས་པའི་རྣམ་པར་བྱོན་ནས་རྡོ་རྗེ་ལྟེ་བའི་ཧཱུྃ་ལ་ཐིམ་པས། རྡོ་རྗེ་བརྗིད་དང་ལྡན་པར་གྱུར་ནས་ཉི་མ་དང༌། ཨོཾ་དང་བཅས་པ་འོག་ཏུ་ལྷུང་སྟེ༑ བཀྲུག་ཅིང་ཞུ་བ་ལས་སྔར་གྱི་བདུད་རྩི་དང་གཉིས་སུ་མེད་པར་གྱུར་ཏེ། བདུད་རྩི་དེ་དཀར་ལ་སྔོ་བའི་མདངས་ཆགས་པ་ཁ་དོག་དང་དྲི་དང་རོ་དང་ནུས་པ་ཕུན་སུམ་ཚོགས་པར་གྱུར་ཏེ། བདུད་རྩི་དེ་ཚ་བའི་ངད་ཡལ་ནས་ཅུང་ཟད་བསིལ་བར་གྱུར་པར་བསམས་ལ། ཨོཾ་ཨཱཿཧཱུྃ་ཧ་ཧོ་ཧྲི། ཞེས་བརྗོད་པས་བྱིན་གྱིས་བརླབ་བོ༑ ༑དེ་ན་ལྷ་ཐམས་ཅད་ཡང་ན་གཙོ་བོའི་ལྗགས་ལ་སྦུ་གུ་ནས་འབྲས་ཙམ་དེའི་འོད་ཟེར་གྱིས་བདུད་རྩི་དྲངས་ནས་གསོལ་བར་བསམས་ལ། ) ཨོཾ་སརྦ་ཏ་ཐཱ་ག་ཏ་ ¡Ã པཱུ་ཛ་ ( ¡¶ ལུ ¡· ཨ་མྲྀ་ཏ་ས་ཏ་ ) བཛྲ་སྭ་བྷཱ་ཝ་ཨཱཏྨ་ཀོ྅་ཧཾ། ཞེས་བརྗོད་པས་བྱིན་གྱིས་བརླབས་ཏེ། ¡Ã མཆོད་པ་ཡང་ ( ¡¶ ལུ ¡· བརྟན་པར་བྱའོ། །བདུད་རྩི་མྱང་བ་ནི་གསུང་གི་གནས་མགྲིན་པའི་གནས་སུ་མྱང་ལ། འོད་དཔག་མེད་ཀྱང་གསུང་རྣམ་པར་དག་པ་ཡིན་པས་བདུད་རྩི་མྱང་བ་འོད་དཔག་ཏུ་མེད་པའི་ཡན་ལག་ཞེས་བྱའོ། །དེ་ནས་མཆོད་པ་དོན་ཡོད་གྲུབ་པའི་ཡན་ལག་ནི།

གཙོ་བོའི་ཐུགས་ཀ་ནས་ལྷ་མོ་བརྒྱད་སྤྲོས་ལ་ཕྱི་ནང་གསང་བ་དེ་ཁོ་ན་ཉིད་ཀྱི་མཆོད་པས་མཆོད་དེ། ཨོཾ་སརྦ་ཏ་ཐཱ་ག་ཏ་པཱུ་ཛ་བཛྲ་སྭ་བྷཱ་ཝ་ཨཱཏྨ་ཀོ྅་ཧཾ། ཞེས་བརྗོད་པས་བྱིན་གྱིས་བརླབས་ཏེ་བརྟན་པར་བྱའོ། །མཆོད་པ་ནི་ལུས་ངག་ཡིད་གསུམ་གྱི་ལས་སུ་བྱ་བའི་ ) ཕྲིན་ལས་ཡིན་ལ་དོན་ཡོད་གྲུབ་པའང་ཕྲིན་ལས་ཡིན་པའི་ཕྱིར་མཆོད་པ་དོན་ཡོད་གྲུབ་པའི་ཡན་ལག་ཅེས་བྱ་བ་ཡིན་ནོ། ། ( ¡¶ ལུ ¡· + དེ་ནས་བསྟོད་པ་རིན་ཆེན་འབྱུང་ལྡན་གྱི་ཡན་ལག་ལ་ནི། ) ཡང་ལྷ་མོ་དེ་དག་གིས་བདག་དང་དཀྱིལ་འཁོར་ ( ¡¶ ཞ ¡· + པ་ ) དེ་དག་ཐམས་ཅད་ལ་མཆོད་པར་བསམས་ཏེ། ཁྱོད་ནི་རྣལ་འབྱོར་མ་ཚོགས་ཡོངས་སུ་བསྐོར ༑ ཁྱོད་ནི་ཉིད་ཀྱི་ཐུགས་ཀྱི་མཆོག་བརྙེས་པ། ཁྱོད་ཀྱིས་རྒྱུ་དང་མི་རྒྱུའི་འགྲོ་བ་ཀུན་བརྒྱན་ཏེ། །སྙིང་རྗེའི་ཐུགས་ཀྱིས་སེམས་ཅན་སད་མཛད་པ། །སྒྱུ་མའི་སྤྲོས་པས་སྙིང་རྗེ་བསྒྲུབ་པའི་ཡིད། །ཧེ་རུ་ཀ་དཔལ་རྡོ་རྗེ་ཡིད་ཀྱིས་དགེས།། ཨོཾསརྦ་ཏ་ཐཱ་ག་ཏ་སྟུ་ཏི་བཛྲ་སྭ་བྷཱ་ཝ་ཨཱཏྨ་ཀོ྅་ཧཾ། ཞེས་བརྗོད་དེ་བྱིན་གྱིས་བརླབས་ཏེ་བསྟོད་པ་ཡང་ཡོན་ཏན་ཡིན་ལ། རིན་ཆེན་འབྱུང་ལྡན་ཡང་ཡོན་ཏན་ཡིན་པའི་ཕྱིར་བསྟོད་པ་རིན་ཆེན་འབྱུང་ལྡན་གྱི་ཡན་ལག་ཅེས་བྱ་བ་ཡིན་ནོ། །དེ་ནས་བསྐྱེད་པའི་རིམ་པའི་རྗེས་ལ། རྫོགས་པའི་རིམ་པ་འཁོར་ལོ་བཞི་ལ་བརྟེན་པའི་ཙནྜཱ་ལཱི་ ¡Ã ལ་སོགས་པ་ ( ¡¶ ཞ ¡·¡¶ ལུ ¡· - ལ་སོགས་པ་ ) ¡Ã བསྒོམ་པར་བྱ་སྟེ། ( ¡¶ ཞ ¡· དྲན་པ་ཙམ་བྱའོ། ། ) ¡Ã སྔར་བཤད་པའི་འཁོར་ལོ་བཞི་གསལ་གདབ། དེ་ལ་བརྟེན་པའི་རྩ་གསུམ་ཡང་གསལ་གདབ། དེ་ནས་འོག་རླུང་བསྐྱོད་པས་སུམ་མདོའི་མེ་སྦར། དེ་ལྟེ་བའི་ཨྃ་འབར། མེ་དེ་གཡས་རོ་མ་ནས་ཡར་སོང་ནས་སྙིང་ག་དང་མགྲིན་པའི་ཡིག་འབྲུ་བསྲེགས། སྤྱི་གཙུག་གི་ཧྃ་ལ་ཕོག་སྟེ་ཧྃ་ཞུ་བའི་བྱང་ཆུབ་ཀྱི་སེམས་གཡོན་རྐྱང་མ་ནས་བབ། མགྲིན་པ་དང་སྙིང་གའི་ཡིག་འབྲུ་རྣམས་སླར་གསོས་ཏེ་སྔར་བཞིན་རྒྱས་པར་བྱས།

དེ་བཞིན་དུ་བྱོན་ནས་ལྟེ་བའི་ཨྃ་ལ་ཕོག ཨྃ་ལས་མེ་གློག་གི་ཟེར་མ་བརྒྱ་སྟོང་གི་ཚད་དང་མཉམ་པ་དབུ་མ་ནས་ཡར་སོང་ནས། སྙིང་གའི་ཧཱུྃ་དང་མགྲིན་པའི་ཨོཾ་བཅོམ། སྤྱི་གཙུག་གི་ཧྃ་ལ་ཕོག དེ་ཞུ་བའི་བྱང་ཆུབ་ཀྱི་སེམས་ཀྱི་ཐིག་ལེ་མུ་ཏིག་གི་ཕྲེང་བའམ། འོ་མའི་རྒྱུན་ལྟར་འབབ་པས། འཛག་པའི་སྟོབས་ཇེ་ཆེ་ཇེ་ཆེར་ལྟེ་བའི་སྟེང་ངམ། ལྟེ་བ་བས་སོར་བཞི་ཙམ་གྱིས་མཐོ་བར་འབར་འཛག་ལ་བློ་གཏད་ལ། དམིགས་པ་དེ་དང་རླུང་ཁ་སྦྱོར་ཅི་རིགས་པར་བསྒོམ། འཁོར་ལོ་བཞི་ལ་བརྟེན་པའི་རྫོགས་རིམ་མདོར་བསྡུས་པའོ། ( ¡¶ ཞ ¡· - སྔར་བཤད་་་་་་་བསྡུས་པའོ། ) །མཉམ་པར་བཞག་པའི་རྣལ་འབྱོར་རོ། །དེ་ནས་མཉམ་པ་ལས་ལྡང་བའི་ ¡Ã རྣལ་འབྱོར་ ( ¡¶ ལུ ¡· - རྣལ་འབྱོར་ ) བྱེད་པར་འདོད་ན། ཐོག་མར་དག་པ་རྗེས་སུ་དྲན་པར་བྱ་སྟེ། སྙིང་རྗེའི་སྤྱན་ནི་དམར་པོ་ལ། །བྱམས་པའི་ཐུགས་ལ་ཡན་ལག་གནག །བསྡུ་བའི་དངོས་པོ་བཞི་ཡིས་ནི། །ཞབས་ནི་རྣམ་པ་བཞི་ཞེས་བརྗོད། །ཞལ་བརྒྱད་རྣམ་པར་ཐར་པ་བརྒྱད

༑ ༑ ཕྱག་ནི་སྟོང་པ་བཅུ་དྲུག་ཉིད། །གུག་སྐྱེད་ཀྱི་ནི་སངས་རྒྱས་ལྔ། །གདུག་པ་འདུལ་ཕྱིར་ཁྲོ་བོ་ཉིད། །ཅེས་བྱ་བ་དང༌། ¡Ã ཕྱག་རྒྱ་ལྔའི་ ( ¡¶ ལུ ¡· སངས་རྒྱས་ལྔ་ ཡི་ ) རྒྱས་བཤད། སྤྱི་བོའི་འཁོར་ལོ་མི་བསྐྱོད་པ། །རྣ་ཆའི་བདག་ཉིད་འོད་དཔག་མེད ༑ ༑ མགུལ་གྱི་ཕྲེང་བ་རིན་ཆེན་བདག །ལག་གདུབ་རྣམ་པར་སྣང་མཛད་དེ།། སྐ་རགས་ལ་ནི་དོན་ཡོད་གནས། །ཡན་ལག་ཀུན་ལ་རྡོར་འཛིན་མགོན། །ཞེས་བྱ་བ་དང༌། གློ་དང་དབུགས་དང་དེ་བཞིན་སྨྱོ། ཁོང་སྐེམས་མཛེ་དང་བི་ཛི་ཀ། མཆིན་པ་མཆེར་པའི་ནད་རྣམས་ལ། །གླང་པོ་ལ་སོགས་རིམ་ཤེས་བྱ། །ས་ནི་དང་པོ་ནོར་འཛིན་མཐར། །དབང་ཕྱུག་བརྒྱད་ནི་སྩོལ་བར་མཛད། །ཅེས་བྱ་བས་ལྷའི་རྣམ་པར་དག་པ་དང༌། ཡང་གཟུགས་ཕུང་རྡོ་རྗེ་མ་ཡིན་ཏེ། །ཚོར་བ་ལ་ནི་དཀར་མོ་བརྗོད། །འདུ་ཤེས་ཆུ་ཡི་རྣལ་འབྱོར་མ། །འདུ་བྱེད་རྡོ་རྗེ་མཁའ་འགྲོ་མ ༑ ༑ རྣམ་ཤེས་ཕུང་པོའི་ཚུལ་གྱིས་ནི། །བདག་མེད་རྣལ་འབྱོར་མ་གནས་སོ།། ཤ་ནི་པུཀྐ་སཱི་ཞེས་བརྗོད། །དེ་བཞིན་ཁྲག་ནི་རི་ཁྲོད་མ། །གདོལ་པ་མོ་ནི་ཁུ་བར་བརྗོད ༑ ༑ གཡུང་མོ་རྐང་དང་ཚིལ་བུ་སྟེ། །པགས་པ་བྱང་ཆུབ་ཡན་ལག་བདུན།། རུས་པ་བདེན་པ་བཞི་པོ་ཉིད། །ས་ནི་པུཀྐ་སཱི་ཞེས་བརྗོད། །དེ་བཞིན་ཆུ་ནི་རི་ཁྲོད་མ། །མེ་ཡི་ཁམས་ནི་གདོལ་པ་མོ། །རླུང་གི་ཁམས་ནི་གཡུང་མོ་ཉིད། །ཞེ་སྡང་ཞེས་བཤད་རྡོ་རྗེ་མ། །སེར་སྣ་གསང་བའི་དཀར་མོ་ཉིད། །འདོད་ཆགས་ཆུ་ཡི་རྣལ་འབྱོར་མ། །ཕྲག་དོག་རྡོ་རྗེ་མཁའ་འགྲོ་མ། །གཏི་མུག་དེ་བཞིན་རྡོ་རྗེར་བཤད ༑ ༑ མིག་ལ་གཏི་མུག་རྡོ་རྗེ་མ། །རྣ་བར་ཞེ་སྡང་རྡོ་རྗེ་མ། །སྣ་ལ་སེར་སྣ་ ¡Ã མ་ཞེས་བཤད ( ¡¶ ཞ ¡·¡¶ ལུ ¡· རྡོ་རྗེ་མ ) ། ཁ་ལ་འདོད་ཆགས་རྡོ་རྗེ་མ། །ལུས་ལ་ཕྲག་དོག་རྡོ་རྗེ་མ། །ཡིད་ལ་བདག་མེད་རྣལ་འབྱོར་མ། །གཟུགས་ལ་གཽ་རཱིར་རྟག་ཏུ་བཤད། །སྒྲ་ཡི་ཆ་ལ་ཆོམ་རྐུན་མ། །དྲི་ཡི་ཆ་ལ་རོ་ལངས་མ། །རོ་ལ་གྷསྨ་རི་རབ་གྲགས། །རེག་ལ་ས་སྤྱོད་མ་ཞེས་བརྗོད། །ཆོས་ཀྱི་དབྱིངས་ལ་མཁའ་སྤྱོད་མ།

།ཞེས་བརྗོད་དེ། རྣལ་འབྱོར་མའི་ཕུང་པོ་དང༌། ཁམས་དང༌། སྐྱེ་མཆེད་ཀྱི་རྣམ་པར་དག་པ་དྲན་པར་བྱའོ། །མཉམ་པར་བཞག་པའི་རྗེས་ཀྱི་དཀྱིལ་འཁོར་གྱི་འཁོར་ལོ་བསྡུ་བ་ནི། སྔར་གྱི་བསྟོད་པའི་རྗེས་ལ་བསྡུས་ཀྱང་བཏུབ ༑ རྫོགས་པའི་རིམ་པ་བསྒོམས་ ( ¡¶ ཞ ¡· བསྒོམ་ ) པའི་རྗེས་ལ་བསྡུས་ཀྱང་བཏུབ ༑ དག་པ་དྲན་པའི་རྗེས་ལ་བསྡུས་ཀྱང་བཏུབ་སྟེ། གོང་ལྟར་ཡང་ ( ¡¶ ལུ ¡· - ཡང་ ) བསྡུ་བའི་རིམ་པ་ནི། གཙོ་བོའི་ཐུགས་ཀའི་ཧཱུྃ་ལས་འོད་ཟེར་འཕྲོས་པས་ཁམས་གསུམ་སྣོད་བཅུད་སྲུང་བའི་འཁོར་ལོ་དང་དུར་ཁྲོད་ ( ¡¶ ལུ ¡· + བརྒྱད་ ) ལ་བསྡུ ༑ དེ་ ( ¡¶ ཞ ¡·¡¶ ལུ ¡· + ཀ་ཡང་ ) གཞལ་ཡས་ཁང་ལ་བསྡུ། དེ་ལྷ་མོ་བརྒྱད་ལ་བསྡུ། དེ་ཞལ་བརྒྱད་དམ་ཐུགས་ཀའི་ཧཱུྃ་ ¡Ã གང་རུང་ ( ¡¶ ཞ ¡· - གང་རུང་ ) ལ་བསྡུས་ལ། གཙོ་བོ་ཡབ་ཡུམ་གྱི་ང་རྒྱལ་གྱིས་རྫོགས་རིམ་བསྒོམ་ ¡Ã པའོ། ། ( ¡¶ ཞ ¡·¡¶ ལུ ¡· འམ། ) དེ་ཟིན་ནས་ ¡Ã དག་པ་རྗེས་སུ་དྲན་པ་བསྒོམ་པའམ། དེ་ཡང་ཟིན་ནས་བཟླས་པའི་རྣལ་འབྱོར་ལ་འཇུག་པར་བྱའོ། ། ( ¡¶ ལུ ¡· དེ་ཟིན་ནས་བསྡུས་ལ་བཟླས་པའི་རྣལ་འབྱོར་བྱ་བ་ནི། བཟླས་པའི་དུས་སུ་ཡུམ་གྱི་ཐུགས་ཁའི་ཨཾ་ལས་སྔགས་ཀྱི་ཕྲེང་བ་བྱུང་སྟེ། ཡུམ་གྱི་ཞལ་ནས་འཐོན་ཡབ་ཀྱི་ཞལ་དུ་ཞུགས་སྐུའི་དབྱིབས་བརྒྱུད། རྡོ་རྗེའི་ལམ་ནས་བྱུང་ནས། ཡུམ་གྱི་པདྨར་ཞུགས། སྐུའི་དབྱིབས་བརྒྱུད་དེ་ཡང་ཡུམ་གྱི་ཞལ་ནས་བྱུང་བར་བསྒོམ་ཞིང༌། དེ་ལྟར་རྒྱུན་མི་ཆད་པར་འཁོར་བ་ལ་དམིགས་ལ་བཟླའོ། །དེའང་ཞི་བ་ལ་དཀར་པོ། རྒྱས་པ་ལ་སེར་པོ། དབང་ལ་དམར་པོ། དྲག་པོ་ལ་ནག་པོ་སྒོམས༑ དེ་ལ་རང་བཞིན་རྒྱུན་གྱི་བཟླས་པ་ཐམས་ཅད་དཀར་པོར་བྱ། དབང་གི་བསྙེན་པ་བྱེད་ན་དམར་པོར་བྱ། རབ་གནས་ཀྱི་བསྙེན་པ་བྱེད་ན་སེར་པོར་བྱ། ) གང་ལྟར་ཡང་གཙོ་བོ་ཡབ་ཡུམ་ནི་ཉལ་བའི་རྣལ་འབྱོར་གྱི་བར་དུ་བསྡུ་བ་མེད་དོ། །སྟན་ལས་ལྡང་བའམ། བཟླས་བརྗོད་ཟིན་པའི་རྗེས་ལ་རྡོ་རྗེའི་གླུ་བླང་བ་དང༌། སྨོན་ལམ་རྣམ་པར་དག་པ་བཏབ་ལ།

ཁ་ཟས་སམ་སྤྱོད་ལམ་གྱི་རྣལ་འབྱོར་ལ་འཇུག་པར་བྱའོ། ། ¡Ã མངོན་པར་རྟོགས་པ་ལྷག་མ་རྣམས་ནི་མངོན་པར་རྟོགས་པ་རྒྱས་པ་རྗེ་བླ་མས་མཛད་པའི་ཡི་གེ་རྒྱས་པའི་སྟེང་དུ་རྟོགས་པར་བྱའོ། ། ( ¡¶ ཞ ¡·¡¶ ལུ ¡· - མངོན་པར་་་་་་་པར་བྱའོ། ། ) མངོན་པར་རྟོགས་པ་འབྲིང་དུ་བྱ་བ་ཡན་ལག་དྲུག་གི་རྣལ་འབྱོར་ཞེས་བྱ་བའོ། །རྫོགས་སོ།། །།༄༅། །འདིར་འདི་ལྟར་རྟོགས་པར་བྱ་སྟེ། མངོན་པར་རྟོགས་པ་རྒྱས་པ་ནི་རྣལ་འབྱོར་གྱི་དབང་ཕྱུག་ཆེན་པོ་པདྨ་བཛྲའི་དགོངས་པ་དང་ཚུལ་མཚུངས་པ་ཡིན་མོད་ཀྱི། འོན་ཀྱང་མི་འདྲ་བའི་ཁྱད་པར་ནི་འདིར་དབང་གི་དུས་སུ་རྒྱན་དྲུག་གི་དག་པ་དྲན་པ་ལ་སོགས་པ་དབང་གི་མཐར་ཐུག་རྣམས་དྲན་པར་བྱ་བ་དང༌། མཚོ་སྐྱེས་ན་མེད་པའི་སྐུ་གསུང་ཐུགས་བྱིན་གྱིས་བརླབ་པ་དང༌། བཟླས་པ་རྗེས་སྤྱོད་ཀྱི་རྣལ་འབྱོར་དུ་བྱེད་པ་དང༌། མཚོ་སྐྱེས་ལ་གནས་པ་བཞིས་འཆིང་བ་ལས། འདིར་མི་འཆིང་བར་བསྐྱེད་རྫོགས་གཉིས་ཀྱིས་འཆིང་བར་བྱེད་པ་རྣམས་མི་འདྲ་བའི་ཁྱད་པར་ཡིན་ནོ། །རྒྱས་པ་ལ་ཡང་འབྲིང་པོ་དང་འདྲ་བར་དབང་ ( ¡¶ ཞ ¡· + གི་ ) རྗེས་ལ་དག་པ་རྗེས་སུ་དྲན་པ་དང༌། བཟླས་པ་རྗེས་སྤྱོད་ལ་བྱེད་པ་ལ་སོགས་པ་བྱས་ན་བདེ་བས་དེ་ལྟར་བྱས་པ་ལ་ཡང་འགལ་བ་མེད་དོ། །ཞེས་གསུང་ངོ༌། ། མངོན་པར་རྟོགས་པ་འབྲིང་པོ་འདི་ནི་སློབ་དཔོན་ཌོཾ་བི་ཧེ་རུ་ཀའི་དགོངས་པ་དང་ཚུལ་མཚུངས་པ་ཡིན་མོད་ཀྱི། འོན་ཀྱང་མི་འདྲ་བའི་ཁྱད་པར་ནི། བསོད་ནམས་ཀྱི་ཚོགས་བསགས་པ་ཡན་ལག་བདུན་གྱི་སྐབས་དང༌། ཡེ་ཤེས་ཀྱི་འཁོར་ ¡Ã ལོའི་ ( ¡¶ ཞ ¡· ལོར་དགུག་གཞུག་བྱ་བའི་ ) སྔོན་དུ་སྐྱེ་མཆེད་དང་སྐུ་གསུང་ཐུགས་བྱིན་གྱིས་བརླབ་པ་དང༌། ཡེ་ཤེས་པའི་སྔོན་དུ་ ( ¡¶ ཞ ¡· + སྣོད་ ) བཅུད་སྦྱང་བ་དང༌། དབང་གི་སྐབས་སུ་རྒྱན་དྲུག་གི་དག་པ་ལ་སོགས་པའི་དབང་གི་མཐར་ཐུག་རྒྱས་པར་དྲན་པ་དང༌། དེ་རྣམས་མི་འདྲ་བའི་ཁྱད་པར་རྣམས་ཡིན་ནོ། །རྒྱས་འབྲིང་གཉིས་ཀྱི་མི་འདྲ་བའི་ཁྱད་པར་བསྟན་ཟིན་ཏོ།

།རྒྱས་བསྡུས་ཀུན་ལ་ལུས་ཀྱི་དཀྱིལ་འཁོར་བསྒོམ་པའི་སྐབས་ནི་བླ་མའི་ཞལ་ལས་གཟུང་བར་བྱའོ། །མངོན་པར་རྟོགས་པའི་རིམ་པ་ཐམས་ཅད་བསྟན་ཟིན་ཏོ། །གསང་སྔགས་འཛིན་པ་གྲགས་པ་རྒྱལ་མཚན་ལ། །འཛིན་སྟོན་དགེ་སླཽང་རྡོ་རྗེ་ཤེས་རབ་ཀྱིས། །གསོལ་བ་བཏབ་ནས་ས་སྐྱའི་དགོན་པར་བྲིས། །དགེ་དེས་འགྲོ་ཀུན་སངས་རྒྱས་སར་འགྲོ་ཤོག། །།༄༅། །ཀྱེ་རྡོར་དཔའ་བོ་གཅིག་པའི་མངོན་རྟོགས་བཞུགས། །༄༅། །བླ་མ་དམ་པའི་ཞབས་ལ་ཕྱག་འཚལ་ལོ། །དཔལ་ཀྱེའི་རྡོ་རྗེའི་རྣལ་འབྱོར་པས་ཐུན་བཞིའི་ངེས་པས་རིམ་པ་གཉིས་བསྒོམ་པར་བྱ་སྟེ། རྒྱས་པ་བསྒོམ་ན་དཀྱིལ་འཁོར་གྱི་འཁོར་ལོ་བསྒོམ་པར་བྱ་སྟེ་གཞན་དུ་ཤེས་པར་བྱའོ།། འདིར་ཤིན་ཏུ་བསྡུས་པ་དཔའ་བོ་གཅིག་པའི་མངོན་པར་རྟོགས་པ་བརྗོད་པར་བྱ་སྟེ ༑ དེ་ལ་དང་པོ་ཡིད་དང་མཐུན་པའི་གནས་སུ་སྟན་བདེ་བ་ལ་འདུག་ལ། སེམས་ཅན་ཐམས་ཅད་ཀྱི་དོན་དུ་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པར་བྱ ༑ དེའི་དོན་དུ་ཧེ་རུ་ཀ་བསྒོམ་སྙམ་དུ་བསམ། དེ་ནས་རང་གི་སྙིང་གའི་ནང་དུ་འོག་ཏུ་ཟླ་བའི་དཀྱིལ་འཁོར་དང༌། དེའི་སྟེང་དུ་ཉི་མའི་དཀྱིལ་འཁོར་ཆེ་ཆུང་ཅི་རིགས་པར་བསམ། དེ་གཉིས་ཀྱི་བར་དུ་སྣ་ཚོགས་རྡོ་རྗེ་ཤར་གྱི་རྭ་དཀར་བ། ལྷོ་སེར་བ། ནུབ་དམར་བ། བྱང་ལྗང་བ། ལྟེ་བ་མཐིང་ནག་ལ་ཧཱུྃ་མཐིང་ནག་གིས་མཚན་པ་ཞིག་བསམ། ཡང་ཧཱུྃ་དེ་ལས་འོད་འཕྲོས་པས་ལུས་ཀྱི་ནང་ཐམས་ཅད་གང་བས་དེས་ཚེ་ཐོག་མ་མེད་པ་ནས་བསགས་པའི་སྡིག་སྒྲིབ་དག་ནས། ལུས་ཤེལ་སྒོང་དག་པ་ལྟར་དཀར་སངས་ཀྱིས་སོང་བར་བསམ་མོ། །དེའི་སྐད་ཅིག་གིས་བདག་ཉིད་དཔལ་ཧེ་རུ་ཀ་སྐུ་མདོག་སྔོན་ནག་ཞལ་གཅིག་ཕྱག་གཉིས་པ། སྤྱན་གསུམ་པ། ཞལ་མཆེ་བ་གཙིགས་པ། ཕྱག་གཡས་པས་རྡོ་རྗེ་བསྣམས་པ། གཡོན་པས་ཐོད་པ་ཁྲག་གིས་བཀང་བ་ཐུགས་ཀར་འཛིན་པ། གྲུ་མོ་ན་ཡར་ཁ་ཊྭཱཾ་གས་མཚན་པ། སྐྲ་སེར་པོ་གྱེན་དུ་བརྫེས་པ། མི་མགོ་རློན་པ་ལྔ་བཅུས་དོ་ཤལ་བྱས་པ།

མི་མགོ་སྐམ་པོ་ལྔས་དབུར་བརྒྱན་པ། རུས་པའི་རྒྱན་ཆ་དྲུག་དང་ལྡན་པ ༑ ཞབས་གཡས་བརྐྱང་བ། གཡོན་བསྐུམ་པ། ཕྱེད་སྐྱིལ་གར་གྱིས་པད་ཉི་དང་རོའི་སྟེང་དུ་མེ་རི་རབ་ཏུ་འབར་བའི་དབུས་ན་བཞུགས་པར་བསམ་མོ། །དེ་ནས་དཔྲལ་བར་ཨོཾ་དཀར་པོ། མགྲིན་པར་ཨཱཿདམར་པོ། སྙིང་གར་ཧཱུྃ་སྔོནཔོ་བསམས་ལ ༑ སྐུ་གསུང་ཐུགས་བྱིན་གྱིས་བརླབ། སྤྱི་བོར་རིགས་ཀྱི་བདག་པོ་མི་བསྐྱོད་པས་མཚན་པར་བསམས་ལ། དེ་ནས་ལྷའི་རྣམ་པར་གསལ་བར་བྱས་ལ། དེ་ལ་སེམས་ཇི་ཙམ་གནས་ཀྱི་བར་དུ་བཞག་པར་བྱའོ། །གལ་ཏེ་སྐྱོ་བར་གྱུར་ན་སྔགས་ཀྱྀ་བཟླས་པ་བྱ་སྟེ། དེ་ཡང་སྙིང་གའི་ཧཱུྃ་ལས་སྔགས་ཀྱི་ཕྲེང་བ་བྱུང་ནས་ལྟེ་བ་ནས་འཐོན་ནས་ཁར་ཞུགས་ནས་ཧཱུྃ་ལ་ཐིམ། ཡང་ཧཱུྃ་ལས་བྱུང་སྟེ་རྒྱུན་མི་འཆད་པར་འཁོར་བ་ལ་དམིགས་ཏེ། མ་ཡེངས་པར་ཅི་ནུས་སུ་བཟླས་སོ། ། སྔགས་ནི། ཨོཾ་དེ་ཝ་པི་ཙུ་བཛྲ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། ཞེས་བཟླས་པར་བྱའ།ོ ། རྫོགས་པའི་རིམ་པ་ལ་སེམས་གཟུང་བར་འདོད་ན། སྙིང་གའི་གནས་སུ་མར་མེའི་རྣམ་པར་ཤིན་ཏུ་ཆ་ཕྲ་བ་རྟ་རྔའི་ཚད་དང་མཉམ་པ། རིང་ཐུང་སོར་གཉིས་ཙམ ༑ དེའི་རྩེ་མོ་ལ་ནོར་བུ་ལྗང་གུ་གྲུ་གསུམ་པ་སྲན་མ་ཙམ་བསྒོམས་ལ་སེམས་གཟུང་ ༑ ཉིན་མོའི་དུས་སུ་མེ་དང་ནོར་བུ་ཀླད་པའི་སྟེང་དུ་སྤོས་ལ་སེམས་གཟུང༌། བྱིང་ན་ཚངས་པའི་བུ་གའི་སྟེང་ཙམ་དུ་དཔང་བསྟོད་ལ་བསྒོམ། རྒོད་ན་སྙིང་གི་དཀྱིལ་དུ་ཕབ་ལ་བསྒོམ། སེམས་གནས་པར་བྱེད་པ་གཟུགས་བརྙན་གྱི་སྦྱོར་བ་ཞེས་བྱ་བ་རྫོགས་པའི་རིམ་པའོ། །ཉལ་བའི་རྣལ་འབྱོར་ནི། ཉལ་བའི་དུས་སུ་བདག་ཉིད་ལྷའི་རྣམ་པར་གནས་པ་དེ་རིམ་གྱིས་སྙིང་གའི་ཧཱུྃ་ལ་བསྡུ། ཧཱུྃ་ཡང་རིམ་གྱིས་བསྡུས་ལ། སྟོང་པ་མི་དམིགས་པར་བྱས་ཏེ། ཆོས་ཐམས་ཅད་བསམ་གྱིས་མི་ཁྱབ་པའི་ངང་ལ་ཉལ་བར་བྱའོ། །གཉིད་སད་པའི་དུས་སུ་ལྡང་བའི་རྣལ་འབྱོར་ནི། གཉིད་སད་པ་དང་ཆོས་ཐམས་ཅད་བསམ་གྱིས་མི་ཁྱབ་པ་སྟོང་པའི་ངང་ལས་སྐད་ཅིག་གིས་བདག་ཉིད་དཔལ་ཀྱེ་རྡོ་རྗེ་ཞལ་གཅིག་ཕྱག་གཉིས་པའི་རྣམ་པར་ལྡང་བར་བྱའོ།

ཁྲུས་བྱེད་པའི་དུས་སུ་ཁྲུས་ཀྱི་རྣལ་འབྱོར་ནི་ཁྲུས་ཀྱི་ལྷ་སྤྱན་དྲངས་ལ་གསོལ་བ་གདབ་པ་ནི། བཅོམ་ལྡན་དེ་བཞིན་གཤེགས་པ་ཀུན། ། བཅོམ་ལྡན་བདག་ཉིད་ཆེན་པོ་རྣམས། །ཐུགས་རྗེའི་བདག་ཉིད་ཅན་རྣམས་ཀྱི། ཁྱེད་ཀྱྀས་བདག་ལ་དབང་བསྐུར་ཅིག །ཅེས་བརྗོད་པས། སངས་རྒྱས་རྣམས་ནི་ཐམས་ཅད་ཀྱི། །གསང་གསུམ་གནས་ལས་བྱུང་བ་ཡི། ཁམས་གསུམ་ཀུན་གྱིས་ཕྱག་མཛད་པའི། །རྡོ་རྗེའི་དབང་བསྐུར་ཆེན་པོ་སྦྱིན། །གསུངས་ནས་བུམ་པའི་ཆུ་རྒྱུན་གྱིས་སྤྱི་གཙུག་ནས་དབང་བསྐུར། ལུས་ངག་ཡིད་གསུམ་གྱི་དྲི་མ་དག་པར་བསམ་ཞིང་ཁྲུས་བྱའོ། ཁ་ཟས་ཟ་བའི་དུས་སུ་ཁ་ཟས་ཀྱི་རྣལ་འབྱོར་ནི། ཁ་ཟས་ལ་ལག་པ་གཡོན་པའི་མཐེབ་སྲིན་གྱིས་རེག་ལ། ཨོཾ་ཨཱཿཧཱུྃ་ཞེས་བརྗོད་པས་བདུད་རྩིར་བྱིན་གྱིས་བརླབས་ལ་ལྷ་མཆོད་པའི་བསམ་པས་ལོངས་སྤྱད་པར་བྱའོ ༑ ༑ སྤྱོད་ལམ་གྱི་དུས་སུ་སྤྱོད་ལམ་གྱི་རྣལ་འབྱོར་ནི། བདག་ཉིད་ཀྱང་ལྷའི་ང་རྒྱལ་གྱིས་གནས་པར་བྱས་ལ། སྣང་བའི་དངོས་པོ་ཐམས་ཅད་ཀྱང་ལྷག་པའི་ལྷར་བྱས་ལ། སྒྲ་གྲགས་པ་ཐམས་ཅད་ཀྱང་བཟླས་པའི་སྒྲར་ཤེས་པར་བྱས་ལ། སྤྱོད་ལམ་ཐམས་ཅད་དུ་དེ་ཉིད་ཀྱིས་དུས་འདའ་བར་བྱའོ། །མཆོད་པ་དང་བསྟོད་པ་རྒྱས་བསྡུས་ཀྱང་ཅི་རིགས་སུ་བྱའོ། །ཐུན་མཚམས་སུ་གཏོར་མ་གཏང་བར་བྱ་སྟེ ༑ ཐོད་པའམ་སྣོད་གཙང་མར་ཤ་ཟན་ནམ། འབྲས་ཆན་ལ་སོགས་པའམ། ཅི་འབྱོར་བའི་ཡོ་བྱད་བཤམས་ལ། ཆང་ཕུད་དམ་ཆུ་གཙང་གིས་སྦྱངས་ལ། ཨོཾ་ཨཱཿཧཱུྃ་ཞེས་བྱ་བ་ལན་གསུམ་མམ། བདུན་གྱིས་བདུད་རྩིའི་རྒྱ་མཚོ་ཆེན་པོ་དང༌། ལྷ་དང་མིའི་ལོངས་སྤྱོད་ཕུན་སུམ་ཚོགས་པར་བྱིན་གྱིས་བརླབས་ལ། ཡི་དམ་གྱི་ལྷ་དང༌། སངས་རྒྱས་དང༌། བྱང་ཆུབ་སེམས་དཔའ་དང༌། ཆོས་སྐྱོང་བའི་སྲུང་མ་དང་ ༑ འགྲོ་བ་རིགས་དྲུག་ཐམས་ཅད་སྤྱན་དྲངས་ཤིང་བཀུག་ལ། དེ་རྣམས་ཐམས་ཅད་ཀྱང་ལྷག་པའི་ལྷར་བསམས་ཏེ། གཏོར་མ་གསོལ་བར་བསམ་ཞིང་སྔགས་ནི་འདིའོ། །ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ་ཎཱཾ་ཨཱདྱ་ནུདྤན་ན་ཏྭཱཏ་ཨོཾ་ཨཱཿཧཱུྃ་ཕཊ་སྭཱ་ཧཱ།

ཞེས་གསུམ་མམ་ལྔའམ་བདུན་གྱི་བར་དུ་བརྗོད་པར་བྱའོ། །དེ་ནས་ཡི་གེ་བརྒྱ་པ་བརྗོད་ལ། མགྲོན་རྣམས་མི་དམིགས་པར་བསམ། གཏོར་མ་ས་གཙང་སར་གཏང་ངོ༌།། །། འདིའི་བརྒྱུད་པ་ནི་རྡོ་རྗེ་འཆང་དངོས་ཀྱྀས་དྷ་བྱང་ཆུབ་སེམས་དཔའ་ལ། དེས་བ་རི་ལོ་ཙཱ་བ་ལ། དེས་རྗེ་ས་སྐྱ་པ་ཆེན་པོ་ལ། དེས་རྗེ་བཙུན་གྲགས་པ་རྒྱལ་མཚན་ལ། དེས་ས་སྐྱ་པཎ་ཆེན་ལ། དེས་བླ་མ་བློ་གྲོས་རྒྱལ་མཚན་ལ། དེས་དྲན་སྟོན་ ( ¡¶ ཞ ¡· བརྟན་ ) ཆོས་ཀྱི་གྲགས་པ་ལ་གནང་བའོ། ། ( ¡¶ ཞ ¡· + འདིས་བསྟན་པ་དང་སེམས་ཅན་ལ་ཕན་ཐོགས་པར་གྱུར་ཅིག། །། ) འདིར་མཛད་བྱང་མེད་པ་དང་བརྒྱུད་པ་ལ་དྭོགས་པ་བྱུང་ཡང་ཕྱི་མོ་ཀུན་ན་འདི་ལྟར་མཆིས་པས་དཔྱད་བྱར་བཞག། །། ༄༅། །བདག་མེད་ལྷ་མོ་བཅོ་ལྔའི་མངོན་རྟོགས་བཞུགས། །༄༅། །བླ་མ་དམ་པའི་ཞབས་ལ་སྤྱི་བཽས་གུས་པར་ཕྱག་འཚལ་ལོ། །རྗེ་བཙུན་རྡོ་རྗེ་བདག་མེད་མ་བསྒྲུབ་པར་འདོད་པའི་གང་ཟག་ནི་དབང་ཐོབ་ཅིང་དམ་ཚིག་ལ་གནས་པའོ། །དེས་དུར་ཁྲོད་ལ་སོགས་པ་ཡིད་དང་མཐུན་པའི་གནས་སུ། མཆོད་པ་ལ་སོགས་པའི་མཐུན་རྐྱེན་རྣམས་ཚང་བར་བྱས་ནས། ཐོ་རངས་ཀྱི་དུས་སུ་ཆུ་ལས་ཉ་ལྡང་བའི་ཚུལ་དུ་བདག་མེད་མའི་ང་རྒྱལ་གྱིས་ལངས་ཏེ ༑ ཡི་གེ་གསུམ་གྱིས་གནས་གསུམ་བསྲུངས་ལ། བསམ་གཏན་གྱི་གྲོགས་སུ་འགྲོ་ན་དེ་བཞིན་གཤེགས་པ་ཐམས་ཅད་ཀྱིས་དབང་བསྐུར་བར་བསམ་ཞིང་ཁྲུས་བྱས་ལ། དབང་ཐོབ་པ་ལས་ལུས་ངག་ཡིད་གསུམ་གྱི་དྲི་མ་དག་ནས་ཆུའི་ལྷག་མ་ཡར་ལུད་པ་ལས་མི་བསྐྱོད་ ¡Ã པས་ ( ¡¶ ཞ ¡· ངོ་བོ་ ) དབུར་བརྒྱན་པར་བསམ་མོ། །དེ་ནས་སྒྲུབ་པའི་ཁང་པ་དེ་ཉིད་དམ་གཞན་དུ་ཕྱིན་ལ་གྲུབ་ན་སྒྲུབ་པའི་མཎྜལ་ཚོམ་བུ་དགུ་པའམ་བཅོ་ལྔ་པ་བྱ། མ་གྲུབ་ནའང་འགལ་བ་མེད། ཆུ་བཞི་སྔོན་དུ་འགྲོ་བའི་མཆོད་པ་ལྔ་དང༌། གཏོར་མ་ ¡Ã དང༌། བདུད་རྩི་དང༌། རྡོ་རྗེ་དྲིལ་བུ་དང༌། ( ¡¶ ཞ ¡· བཤམས་ཏེ་ ) ནང་ནུབ་ཀྱི་བྱ་བ་གཞན་ནས་འབྱུང་བ་བཞིན་བྱའོ། །དེ་ནས་སྟན་བདེ་བ་ལ་བསྡད་ལ། ཡོད་ན་བདུད་རྩིའི་རི་ལུའམ།

དེ་མེད་ན་ཆང་བདུད་རྩིར་བྱིན་གྱིས་བརླབས་ནས། འབྲུ་གསུམ་གྱིས་ལྕེ་ལ་བཞག་ལ་སེམས་ཅན་ཐམས་ཅད་ཀྱི་དོན་དུ་རྡོ་རྗེ་བདག་མེད་མ་བསྒོམ་པར་བྱའོ་ཞེས་བྱང་ཆུབ་ཀྱི་སེམས་བརྟན་པར་ ¡Ã བྱ་སྟེ། ( ¡¶ ལུ ¡· བྱས་ལ། དེ་ནས་བསམ་གཏན་ལ་འཇུག་པར་བྱ་སྟེ། ) རང་གི་སྙིང་གར་རྃ་ལས་ཉི་མའི་དཀྱིལ་འཁོར་གྱི་སྟེང་དུ་ཡི་གེ་ཨྃ་སྔོན་པོ་དམིགས་ཏེ ༑༑ དེ་ལས་འོད་ཟེར་ཁ་དོག་ལྔ་པ་ལྕགས་ཀྱུའི་དབྱིབས་ཅན་ནམ་མཁའི་ཕྱོགས་སུ་སྤྲོས་ཏེ་ལྷ་མོ་བཅོ་ལྔའི་བདག་ཉིད་དང་བླ་མ་མི་བསྐྱོད་པའི་ཆ་ལུགས་ཅན་སྟེང་གི་ཆ་ལ་བཞུགས་པ། སངས་རྒྱས་དང་བྱང་ཆུབ་སེམས་དཔའ་བསམ་གྱིས་མི་ཁྱབ་པའི་འཁོར་དང་བཅས་པ་ནམ་མཁའི་ཕྱོགས་སུ་སྤྱན་དྲང་ངོ༌། །དེ་དག་གི་ཞབས་ལ་ཡིད་ཀྱིས་གུས་པས་ཕྱག་འཚལ་ཏེ། ཐུགས་ཀའི་ཨྃ་ལས་ལྷ་མོ་བརྒྱད་སྤྲོས་ལ་དེ་དག་གིས་མཆོད་པར་བྱའོ། །དེ་ལ་གཽ་རཱི་བྱང་སེམས་ཀྱིས་གང་བའི་ཐོད་པ་འཛིན་པ་དང༌། །ཙཽ་རཱི་ ¡Ã རཀྟས་ ( ¡¶

ལུ ¡· རང་བྱུང་གི་མེ་ཏོག་གིས་ ) གང་བའི་ཐོད་པ་འཛིན་པ་དང༌། བེ་ཏཱ་ལཱི་རྡོ་རྗེ་ཆུས་གང་བའི་ལྷུང་བཟེད་འཛིན་པ། གྷསྨ་རཱི་གསང་བའི་སྨན་ ( ¡¶ ཞ ¡· + གྱིས་གང་བའི་ཐོད་པ་ ) འཛིན་པ། པུཀྐ་སཱིས་ཤ་སྣ་ཚོགས་ལས་གཙོར་མིའི་ཤས་གང་བའི་ཐོད་པ་འཛིན་པ་སྟེ། དེ་ལྔ་ནི་ནང་གི་མཆོད་པའོ།། ཤ་བ་རཱི་བཅུད་ཀྱྀས་ལེན་གྱི་ ¡Ã རོ་ ( ¡¶ ལུ ¡· རོའི་སྣོད་ ) འཛིན་པ་དང༌། ཙཎྜཱ་ལཱི་སྒྲ་སྣ་ཚོགས་འབྱུང་བའི་ཅང་ཏེའུ་བརྡུང་བ་དང༌། དེ་གཉིས་ནི་ཕྱིའི་མཆོད་པའོ། ། གཡུང་མོས་ལྷ་ཐམས་ཅད་ལ་འཁྱུད་པས་ལྷན་ཅིག་སྐྱེས་པ་ཟག་པ་མེད་པའི་བདེ་བས་མཉེས་པར་བསྒོམ་པ་ནི་དེ་ཁོ་ན་ཉིད་ཀྱི་མཆོད་པའོ། །དེ་ནས་སྡིག་བཤགས་བྱ་སྟེ། ཚོགས་ཀྱི་ཞིང་རྟེན་གྱི་སྟོབས་ཀྱི་སྤྱན་སྔར་ཚེ་ཐོག་མ་མེད་པ་ནས་བསགས་པའི་སྡིག་པ་བཤགས་པར་འདོད་པ་རྣམ་པར་སུན་འབྱིན་པའི་སྟོབས་དང༌། ཕྱིས་སྲོག་གི་ཕྱིར་ཡང་མི་བྱེད་པར་དམ་འཆའ་བ་གཉེན་པོ་ཀུན་ཏུ་སྤྱོད་པའི་སྟོབས་དང་ལྡན་པས་འདི་སྐད་ཅེས་བརྗོད་པར་བྱ་སྟེ། གང་ཞིག་ཐོག་མ་མེད་པའི་འཁོར་བ་ནས། ངན་པའི་རྣམ་པར་རྟོག་པ་ལས་སྐྱེས་པའི་སྡིག་པའི་ལས་བགྱིས་པ་དང་བགྱིད་དུ་སྩལ་བ་དང༌། བགྱིད་པ་ལ་རྗེས་སུ་ཡི་རང་བ་དེ་ཐམས་ཅད་བླ་མ་དང་བཅོམ་ལྡན་འདས་མའི་སྤྱན་སྔར་མཐོལ་ཞིང་བཤགས་སོ། །སླན་ཆད་ཀྱང་བསྡམ་པར་བགྱིད་ལགས་སོ། །ཞེས་བརྗོད་དོ། །དེ་ནས་སྡིག་པ་དག་པར་བསྒོམ་པ་ནི་སོར་ཆུད་པའི་སྟོབས་སོ། །དེ་ནས་བསོད་ནམས་ལ་ཡི་རང་བར་བྱ་སྟེ། སོ་སོ་སྐྱེ་བོས་སྦྱིན་པ་སྣ་རེ་ཙམ་གཏོང་བ་ལ་སོགས་པའི་དགེ་བའི་རྩ་བ་དང༌། འཕགས་པ་ཉན་ཐོས་རང་དོན་དུ་བདེན་པ་བཞི་ཐུགས་སུ་ཆུད་པའི་དགེ་བའི་རྩ་བ་དང༌། རང་སངས་རྒྱས་རང་དོན་དུ་རྟེན་འབྲེལ་བཅུ་གཉིས་ཐུགས་སུ་ཆུད་པའི་དགེ་བའི་རྩ་བ་དང་ ༑ བྱང་ཆུབ་སེམས་དཔའ་རྣམས་ལུས་དང་སྲོག་ལ་མི་བལྟ་བར་སེམས་ཅན་གྱི་དོན་མཛད་པ་དང༌། ཡང་དག་པར་རྫོགས་པའི་སངས་རྒྱས་ཇི་སྲིད་འཁོར་བ་མ་སྟོངས་ཀྱི་བར་དུ་སེམས་ཅན་གྱི་དོན་མཛད་

¡Ã པ་ ( ¡¶ ཞ ¡·¡¶ ལུ ¡· པའི་དགེ་བའི་ རྩ་བ་ ) འདི་རྣམས་རེ་ལེགས་པ་ཡིན་སྙམ་དུ་ཐམས་ཅད་ལ་ཕྲག་དོག་མེད་པའི་རྗེས་སུ་ཡི་རང་བ་བསྒོམས་ཤིང་ངག་ཏུ་ཡང་འདི་སྐད་ཅེས་བརྗོད་པར་བྱ་སྟེ། སོ་སོ་སྐྱེ་བོ་དང༌། འཕགས་པ་ཉན་ཐོས་དང༌། རང་སངས་རྒྱས་དང༌། བྱང་ཆུབ་སེམས་དཔའ་དང༌། བླ་ན་མེད་པ་ཡང་དག་པར་རྫོགས་པའི་སངས་རྒྱས་ཀྱི་དགེ་བའི་རྩ་བ་དེ་རྣམས་ཀུན་ལ་རྒྱ་ཆེར་རྗེས་སུ་ཡི་རང་བར་བགྱིའོ། །དེ་ལྟ་བུའི་དགེ་བའི་རྩ་བ་དེ་རྣམས་བསྔོ་བར་བྱ་སྟེ། དེ་ལྟར་བགྱིས་པའི་དགེ་བའི་རྩ་བ་དེ་རྣམས་སེམས་ཅན་ཐམས་ཅད་དང་ཐུན་མོང་དུ་བྱས་ཏེ་རྣམ་པ་ཐམས་ཅད་མཁྱེན་པའི་སངས་རྒྱས་ཀྱི་རྒྱུར་གྱུར་ཅིག་ཅེས་བརྗོད་དོ། །དེ་ནས་སྐྱབས་སུ་འགྲོ་བར་བྱ་སྟེ། བླ་མ་དང་གཙོ་མོ་ནི་སངས་རྒྱས་ཀྱི་ངོ་བོ། གསང་སྔགས་ཟབ་མོ་ནི་ཆོས། འཁོར་གྱི་ལྷ་མོ་ནི་དགེ་འདུན། དེ་ལྟ་བུའི་ཞིང་ནི་གཞན་པས་མཆོག་ཏུ་གྱུར་པའི་དཀོན་མཆོག་གསུམ་དུ་བསམས་ལ། འདི་སྐད་དུ་བདག་མིང་འདི་ཞེས་བགྱི་བས་དུས་ད་ནས་བཟུང་སྟེ། ཇི་སྲིད་རྡོ་རྗེ་བདག་མེད་མའི་གོ་འཕང་མ་ཐོབ་ཀྱི་བར་དུ་སངས་རྒྱས་ལ་སྐྱབས་སུ་མཆིའོ། །ཆོས་ལ་སྐྱབས་སུ་མཆིའོ། །དགེ་འདུན་ལ་སྐྱབས་སུ་ མཆིའོ་ཞེས་བརྗོད་པར་བྱའོ། །དེ་ནས་དོན་དམ་བྱང་ཆུབ་ཀྱི་སེམས་ནི་ཚོགས་ཀྱི་ཞིང་དང་བདག་ཉིད་དང༌། ཚོགས་ལ་སོགས་པའི་དངོས་པོ་ཐམས་ཅད་དོན་དམ་པར་རང་བཞིན་མེད་པར་བསྒོམ་པར་བྱའོ། །ཀུན་རྫོབ་བྱང་ཆུབ་ཀྱི་སེམས་སྨོན་པའི་བདག་ཉིད་ཅན་ནི་སེམས་ཅན་ཐམས་ཅད་ཀྱི་དོན་དུ་སངས་རྒྱས་འདོད་པའི་བསམ་པས་སེམས་ཅན་ཐམས་ཅད་ཀྱི་དོན་དུ་བདག་གིས་སངས་རྒྱས་ཐོབ་པར་བྱའོ་ཞེས་བརྗོད་པའོ། །འཇུག་པའི་བདག་ཉིད་ཅན་ནི་བྱང་ཆུབ་སེམས་དཔའི་སྤྱོད་པ་ཐམས་ཅད་སྤྱད་པར་བྱའོ་སྙམ་པའི་བསམ་པས་སངས་རྒྱས་དང༌། བྱང་ཆུབ་སེམས་དཔའ་ཐམས་ཅད་ཀྱིས་བསླབ་པར་བྱ་བ་དང༌། སྤྱོད་པ་ཐམས་ཅད་བདག་གིས་སྤྱད་པར་བྱའོ། །ཞེས་བརྗོད་པར་བྱའོ།

།དེ་ལྟར་ཕྱག་དང་མཆོད་པ་སྔོན་དུ་འགྲོ་བའི་ཡན་ལག་བདུན་ཏེ། སྡིག་པ་བཤགས་པ་དང༌། བསོད་ནམས་ལ་རྗེས་སུ་ཡི་རང་བ་དང༌། བསྔོ་བ་བླ་ན་མེད་པ་དང༌། སྐྱབས་སུ་འགྲོ་བ་དང༌། དོན་དམ་བྱང་ཆུབ་སེམས་དང༌། སྨོན་པའི་བདག་ཉིད་ཅན་དང༌། འཇུག་པའི་བདག་ཉིད་ཅན་ནོ། །དེ་ནས་ཚད་མེད་པ་བཞི་བསྒོམ་པར་བྱ་སྟེ། ཁམས་གསུམ་གྱི་སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག་ཅེས་པ་ནི་བྱམས་པའོ། །སྡུག་བསྔལ་དང་དེའི་རྒྱུ་དང་བྲལ་བར་འདོད་པ་ནི་སྙིང་རྗེའོ།། ལམ་ཁྱད་པར་ཅན་དང་འཕྲད་པར་འདོད་པ་ནི་དགའ་བའོ། །ཉེ་རིང་མེད་པ་ནི་བཏང་སྙོམས་ཏེ་དེ་ལྟར་ཚད་མེད་པ་བཞིའོ། །དེ་དག་ནི་བསོད་ནམས་ཀྱི་ཚོགས་སོ ༑ ༑ ཨོཾ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་བ་ཨཱཏྨ་ཀོ྅་ཧཾ། ཞེས་བརྗོད་པས་ཆོས་ཐམས་ཅད་རྨི་ལམ་སྒྱུ་མ་ལྟ་བུར་རང་བཞིན་མེད་པར་རྟོགས་ལ། བདག་དང་ཁམས་གསུམ་ ¡Ã སྣང་ཡང་རང་བཞིན་མེད་པར་སྟོང་པར་བསྒོམས་ ( ¡¶ ཞ ¡· ཡང་སྣང་བ་མེད་པར་བསྒོམས་ ) པ་ནི་ཡེ་ཤེས་ཀྱི་ཚོགས་བསགས་པའོ། །དེ་ནས་སྔར་གྱི་བྱང་ཆུབ་ཀྱི་སེམས་ཀྱི་རྒྱུན་དྲན་པས་གཟུགས་སྐུར་ལངས་ལ་སེམས་ཅན་གྱི་དོན་བྱའོ་སྙམ་པས་ནམ་མཁའ་སྟོང་པར་རང་གི་སེམས་ཉིད་པྃ་ལས་པདྨ། དེའི་སྟེང་དུ་རྃ་ལས་ཉི་མའི་དཀྱིལ་འཁོར། དེའི་སྟེང་དུ་ཧཱུྃ་ལས་སྣ་ཚོགས་རྡོ་རྗེ། དེའི་ལྟེ་བའི་ཧཱུྃ་ལས་འོད་ཟེར་ཕྱོགས་བཅུར་འཕྲོས་པས་རྡོ་རྗེའི་ར་བ་དང་དྲ་བ། སྟེང་དུ་འཕྲོས་པས་གུར་དང་བླ་རེ། ( ¡¶ ལུ ¡· + ཕྱིར་འཕྲོད་པས་བསྐལ་པའི་མེ་རི་རབ་ཏུ་འབར་བ། ) འོག་ཏུ་འཕྲོས་པས་རྡོ་རྗེའི་ས་གཞི་རྣམས་རབ་ཏུ་བརྟན་པར་བསྒོམ་མོ། །དེར་སྤྲོས་པ་ལ་དགའ་བ་ན་ཨོཾ་བཛྲ་རཀྵ་རཀྵ་ཧཱུྃ་ཧཱུྃ་ཧཱུྃ་ཕཊ་ཅེས་པས་ཀྱང་བརྟན་པར་བྱ་སྟེ་ཐུན་མོང་གི་སྲུང་བའི་འཁོར་ལོའོ། །དེའི་ནང་དུ་ ( ¡¶ ཞ ¡·¡¶ ལུ ¡· + ཤེས་ན་ ) ཐུན་མོང་མ་ཡིན་པའི་སྲུང་བའི་འཁོར་ལོའང་བསྒོམ་པར་བྱའོ། ། ¡Ã མི་ཤེས་ན་འགལ་བ་མེད་དོ།

། ( ¡¶ ཞ ¡· - མི་ཤེས་་་་་་་མེད་དོ། ། ) ¡Ã སྲུང་འཁོར་ ( ¡¶ ཞ ¡·¡¶ ལུ ¡· ཐུན་མོང་དང་ཐུན་མོང་མ་ཡིན་པའི་བསྲུང་བའི་འཁོར་ལོ་ ) གཉིས་ཀྱི་བར་རམ་ཐམས་ཅད་ཀྱི་ཕྱི་རོལ་དུའང་རུང་སྟེ། དུར་ཁྲཽད་ཆེན་པོ་བརྒྱད་སྐད་ཅིག་གིས་བསམ་པར་བྱའོ། །དེ་ནས་སྲུང་འཁོར་གྱི་ནང་དུ་གཞིའི་ཡན་ལག་ཆོས་ཀྱི་འབྱུང་གནས་གྲུ་གསུམ་པ་ཕྱི་དཀར་ལ་ནང་དམར་བ་ཞབས་ཞུམ་པ་གདེངས་ཁ་གྱེན་དུ་ཕྱོགས་པར་བསམ་མོ། །དེའི་ནང་དུ་རྒྱུའི་ཡན་ལག་འབྱུང་བ་རིམ་བརྩེགས་ནི་ལྃ་ལས་འབྱུང་བ་སའི་དཀྱིལ་འཁོར་གྲུ་བཞི་པ་ལྗང་གུ་ལྃ་གྱིས་མཚན་པ་དང༌། དེའི་སྟེང་དུ་བྃ་ལས་ཆུའི་དཀྱིལ་འཁོར་དཀར་པོ་ཟླུམ་པོ་བྃ་གྱིས་མཚན་པ། དེའི་སྟེང་དུ་རྃ་ལས་མེའི་དཀྱིལ་འཁོར་གྲུ་གསུམ་དམར་པོ་རྃ་གྱིས་མཚན་པ། དེའི་སྟེང་དུ་ཡྃ་ལས་རླུང་གི་དཀྱིལ་འཁོར་ ( ¡¶ ཞ ¡· + སྔོན་པོ་ ) གཞུའི་དབྱིབས་ལྟ་བུ་གཡོ་བའི་བ་དན་གྱིས་མཚན་པའོ། །དེའི་སྟེང་དུ་བྷྲུྃ་ལས་འཁོར་ལོ་སེར་པོ་རྩིབས་བཅུ་པ་བྷྲུྃ་གྱིས་མཚན་པའོ། །ལུགས་ལས་བཟློག་པའམ་ཡང་ན་ལུགས་འབྱུང་སྟེ་ཡྃ་ལས་རླུང་གི་དཀྱིལ་འཁོར་ ( ¡¶ ཞ ¡· + སྔོན་པོ་ ) གཞུ་ལྟ་བུ་གཡོ་བའི་བ་དན་གྱིས་མཚན་པ། དེའི་སྟེང་དུ་མེའི་དཀྱིལ་འཁོར་འབར་བས་མཚན་པ། དེའི་སྟེང་དུ་ཆུའི་དཀྱིལ་འཁོར་བུམ་པས་མཚན་པ། དེའི་སྟེང་དུ་སའི་དཀྱིལ་འཁོར་ ( ¡¶ ཞ ¡· + གྲུ་བཞི་སེར་པོ་ ) རྡོ་རྗེ་རྩེ་གསུམ་པས་མཚན་པ་སྟེ། ས་བོན་དང་དབྱིབས་དང་ཁ་དོག་དང་འཁོར་ལོ་རྣམས་ནི་སྔ་མ་དང་འདྲ་ལ་རྒྱུའི་ཡན་ལག་གོ །དེ་ནས་འདི་རྣམས་ཐམས་ཅད་རང་གི་སེམས་ཀྱི་སྣང་བ་ཙམ་ཡིན་སྙམ་དུ་བསམ་པ་ཙམ་མམ། ཡང་ན་ཨོཾཨཱཿཧཱུྃ་ ( ¡¶ ཞ ¡·¡¶ ལུ ¡· + གསུམ་ ) ཧོ་དམར་པོ་གཉིས་ཀྱིས་མཐའ་རྟེན་པ་ལ་བར་དོའི་ཤེས་པ་འབྱུང་བ་ལ་ཞུགས་པར་བསམ་པ་ནི་རྐྱེན་གྱི་ཡན་ལག་གོ །དེས་རྐྱེན་བྱས་ནས་གཞལ་ཡས་ཁང་གདན་དང་བཅས་པ་བསྒོམ་པར་བྱ་སྟེ། རྩིག་པ་ལྔའི་རང་བཞིན་དང་ལྡན་པ་གྲུ་བཞི་སྒོ་བཞི་པ།

ནང་ནས་རྣལ་འབྱོར་མ་ལྔ་ལ་རྡོ་རྗེ་ར་བ་དང་མེ་རི་སྟེ་འཕར་མ་ ( ¡¶ ལུ ¡· + ནང་མ། ཕྱིའི་རྣལ་འབྱོར་མ་བཅུ་ལ་རྡོ་རྗེའི་ར་བ་མེ་རིས་བསྐོར་བ་འཕར་མ་ ) གཉིས་པ་ཕ་གུ་དང་མདའ་ཡབ་དང་དྲ་བ་དང་དྲ་བ་ཕྱེད་པ་དང་ཟླ་བ་རླུང་གིས་བསྐྱོད་པ་དང་རྔ་ཡབ་རྣམས་དང༌། ¡Ã མེ་ལོང་དང་ ( ¡¶ ལུ ¡· - མེ་ལོང་དང་ ) མེ་ཏོག་གི་ཕྲེང་བས་མཛེས་པར་བྱས་ལ། སྒོ་རྣམས་སུ་རྟ་བབས་དང་སྒོ་ཁང་དུ་བླ་རེ་མུན་པ་བསལ་བར་བྱ་བའི་ཕྱིར་རྡོ་རྗེ་རིན་པོ་ཆེ་རྣམས་ཀྱིས་བརྒྱན་པ། འདོད་ཡོན་གྱི་སྣམ་བུ་ལ་འདོད་ཡོན་གྱི་ལྷ་མོ་མཆོད་རྫས་དུ་མ་ཐོགས་པས་མཆོད་པ་བྱེད་པ། ནང་ན་ཀ་བ་བརྒྱད་པའི་སྟེང་རྡོ་རྗེའི་གདུང་གིས་མིག་མངས་རིས་སུ་བྲེས་ཤིང་སྟེང་གཙང་ཁང་ཕྱུར་བུ་ལ་རྡོ་རྗེ་རིན་པོ་ཆེས་མཛེས་པར་བྱས་ལ། གདུགས་དང་རྒྱལ་མཚན་དང་བ་དན་ལ་སོགས་པས་ཕྱོགས་མཚམས་ཐམས་ཅད་བརྒྱན་ནས་ལྷ་མོ་ཐམས་ཅད་ཀྱི་གནས་སུ་གདན་ ( ¡¶ ལུ ¡· + པད་ཉི་དང་གདན་ ) རོ་བཅོ་ལྔ་བསྐྱེད་པར་བྱ་སྟེ་རྟེན་བསྐྱེད་པའོ། །དེ་ནས་བརྟེན་པ་ལྷ་བསྐྱེད་པ་ནི། བསྙེན་སྒྲུབ་གཞི་ལས་དང་པོ་གདན་བཅོ་ལྔའི་སྟེང་དུ་ཨཱ་ལི་བཅུ་དྲུག་ཕྲག་གཉིས་སྐར་མའི་རྣམ་པ་ལྟ་བུ་ལ་འདི་ཉིད་སངས་རྒྱས་ཀྱི་རྒྱུད་ ( ¡¶ ཞ ¡· - རྒྱུད་ ) ལ་མངའ་བའི་མཚན་བཟང་པོ་སུམ་ཅུ་རྩ་གཉིས་ཡིན་སྙམ་དུ་བསམ ༑ དེ་ཡོངས་སུ་གྱུར་པ་ལས་ཟླ་བ་བཅོ་ལྔ་མེ་ལོང་ལྟ་བུའི་ཡེ་ཤེས་སུ་མོས་པ་བྱ། དེའི་སྟེང་དུ་ཀཱ་ལི་སུམ་ཅུ་རྩ་བཞི་ལས་ཡ་ར་ལ་ཝ་ཌ་ཌྷ་དྲུག་བསྣན་པས་བཞི་བཅུ་ཕྲག་གཉིས་དཔེ་བྱད་བཟང་པོ་བརྒྱད་ཅུར་མོས་པ་བྱ། དེ་ཡོངས་སུ་གྱུར་པ་ལས་ཉི་མའི་དཀྱིལ་འཁོར་བཅོ་ལྔ་མཉམ་པ་ཉིད་ཀྱི་ཡེ་ཤེས་སུ་མོས་པ་བྱ། དེ་ནས་དེ་དག་གི་དབུས་སུ་ས་བོན་བཅོ་ལྔ་བསམ་པར་བྱ་སྟེ། དབུས་སུ་ཨྃ། ཤར་དུ་ཨཱྃ། ལྷོར་ཨིཾ། ནུབ་ཏུ་ཨཱིཾ། བྱང་དུ་ཨུྃ། ཕྱི་རོལ་གྱི་དབང་ལྡན་དུ་ཨཱུྃ། མེར་རྀཾ། སྲིན་པོར་རཱྀཾ། རླུང་དུ་ལྀཾ། ཤར་སྒོར་ལཱྀཾ།

ལྷོར་ཨེཾ། ནུབ་ཏུ་ཨཻཾ། བྱང་དུ་ཨོཾ། འོག་ཏུ་ཨཽཾ། སྟེང་དུ་ཨྃ། དེ་རྣམས་ནི་ཁ་དོག་ནག་པོར་བསམ་པར་བྱའོ། །དེ་དག་ཡོངས་སུ་གྱུར་པ་ལས་གྲི་གུག་བཅོ་ལྔ་རང་རང་གི་ས་བོན་གྱིས་མཚན་པ་སོ་སོར་ཀུན་ཏུ་རྟོག་པའི་ཡེ་ཤེས་སོ། །དེ་རྣམས་ཐམས་ཅད་རང་རང་གི་གནས་སུ་ཞུ་ཞིང་འདྲེས་པར་གྱུར་པ་ནི་བྱ་བ་ནན་ཏན་གྱི་ཡེ་ཤེས་སོ། །དེ་ལས་ལྷ་བཅོ་ལྔའི་སྐུ་ཡོངས་སུ་རྫོགས་པ་ནི་སངས་རྒྱས་ཀྱི་རྒྱུད་ལ་མངའ་བའི་ཆོས་ཀྱི་དབྱིངས་ཤིན་ཏུ་རྣམ་པར་དག་པའི་ཡེ་ཤེས་འདི་ཉིད་ཡིན་སྙམ་དུ་བསམ་པར་བྱའོ། །དེ་ལ་དབུས་སུ་ནི་རྡོ་རྗེ་བདག་མེད་མའོ། །ཤར་དུ་རྡོ་རྗེ་མའོ། །ལྷོ་གསང་བའི་དཀར་མོའོ།། ནུབ་ཏུ་ཆུའི་རྣལ་འབྱོར་མའོ། །བྱང་དུ་རྡོ་རྗེ་མཁའ་འགྲོ་མའོ། །ནང་གི་འཕར་མའོ ༑ ༑ དབང་ལྡན་དུ་པུཀྐ་སཱིའོ། །མེར་རི་ཁྲོད་མའོ། །བདེན་བྲལ་དུ་ ¡Ã ཙནྜཱ་ལཱིའོ ( ¡¶ ཞ ¡· གདོལ་པ་མོའོ ) ། །རླུང་དུ་གཡུང་མོའོ། །ཤར་སྒོར་དཀར་མོའོ། །ལྷོར་ཆོམ་རྐུན་མའོ། །ནུབ་ཏུ་རོ་ལངས་མའོ། །བྱང་དུ་གྷསྨ་རཱིའོ། །འོག་ཏུ་ས་སྤྱོད་མ་སྟེ་ཞལ་སྟེང་དུ་གཟིགས་པའོ། །དེ་ནས་སྟེང་དུ་མཁའ་སྤྱོད་མ་སྟེ་ཞལ་འོག་ཏུ་གཟིགས་པའོ། །དེ་ནས་སྐུ་མདོག་དང་ཕྱག་མཚན་གསལ་གདབ་པར་བྱ་སྟེ། དེ་ཡང་ལྷ་མོ་ཐམས་ཅད་སྐུ་མདོག་ནག་མོ་ཞལ་གཅིག་ཕྱག་གཉིས་མ། མཁྲང་ཞིང་མཐོ་བའི་ནུ་མ་འབུར་བའི་བརྗིད་དང་ལྡན་པ། རབ་ཏུ་གཞོན་ཞིང་ཤ་རྒྱས་པ། དབུ་སྐྲ་དམར་སེར་གྱེན་དུ་ལངས་པ། དམར་ཞིང་ཟླུམ་པའི་སྤྱན་གསུམ་པ། སྨིན་མ་དཔྲལ་བར་བསྡུས་པའི་ཁྲོ་གཉེར་དང་ལྡན་པ། ཅུང་ཟད་འཛུམ་པའི་མཆེ་བ་གཙིགས་པའི་ཞལ་ཅན། ¡Ã མི་མགོ་སྐམ་པོ་ལྔས་དབུ་ལ་བརྒྱན་ཅིང་སྐམ་པོ་ལྔ་བཅུའི་དོ་ཤལ་ཅན། ( ¡¶ ཞ ¡·¡¶ ལུ ¡· - མི་མགོ་་་་་་་ཤལ་ཅན། ) ཕྱག་གཡས་པས་རྡོ་རྗེ་གྲི་གུག་འཕྱར་ཏེ་འཛིན་པ། གཡོན་པས་རབ་ཏུ་དཀར་བའི་ཐོད་པ་བདུད་བཞིའི་ཁྲག་གིས་བཀང་བ་ཐུགས་ཀར་བཟུང་བ་ལ་གཡོན་དུ་འགྱིང་པའི་སྤྱན་གྱིས་ཅུང་ཟད་གཟིགས་པ།

གཡོན་གྱི་གྲུ་མོར་རྡོ་རྗེ་ཁ་ཊྭཱཾ་ག་དྲིལ་བུ་དང་བ་དན་གྱིས་བརྒྱན་པ་འཛིན་པ། རུས་པའི་རྒྱན་ཆ་ལྔས་བརྒྱན་ཅིང་སྟག་གི་ལྤགས་པས་སྣམ་དཀྲིས་བྱས་པ། ཞབས་གཡོན་པའི་མཐིལ་གྱིས་རོའི་སྙིང་ག་ནས་མནན་ཅིང་སྐྱིལ་ཀྲུང་ཕྱེད་པའི་གར་གྱིས་བཞུགས་པ། མེ་རི་འབར་བའི་དབུས་ན་བདེ་བ་ཆེན་པོ་དང་ཟག་པ་མེད་པའི་ཐུགས་རྗེ་ཆེན་པོས་སེམས་ཅན་གྱི་དོན་མཛད་ཅིང་བཞུགས་པ་བསྒོམ་པར་བྱའོ། །བསྙེན་པའི་ཡན་ལག་སྟེ་དང་པོའོ།། །།དེ་ནས་ཡན་ལག་གཉིས་པ་ནི། སྐྱེ་མཆེད་དང་སྐུ་གསུང་ཐུགས་ཀྱི་གནས་སུ་ ¡Ã སྟོང་པའི་ངང་ལས་ ( ¡¶ ཞ ¡· - སྟོང་པའི་ངང་ལས་ ) པདྨ་དང༌། ཉི་མ་དང༌། རོའི་སྟེང་དུ་ས་བོན་རྣམས་ལས་ལྷ་མོའི་སྐུར་བསྐྱེད་པར་བྱ་སྟེ། མིག་ཏུ་མྃ་ལས་གཏི་མུག་རྡོ་རྗེ་མ་དཀར་མོ། རྣ་བར་དྃ་ལས་ཞེ་སྡང་རྡོ་རྗེ་མ་སྔོན་མོ། སྣ་བུག་གི་འདོམ་སོར་པྃ་ལས་སེར་སྣ་རྡོ་རྗེ་མ་སེར་མོ། ལྕེའི་རྩ་བར་རྃ་ལས་འདོད་ཆགས་རྡོ་རྗེ་མ་དམར་མོ། དཔྲལ་བར་ཨོཾ་ལས་ཕྲག་དོག་རྡོ་རྗེ་མ་ལྗང་གུ། སྙིང་གི་ནང་དུ་ནྃ་ལས་བདག་མེད་རྣལ་འབྱོར་མ་ནག་མོ། མཚོག་མའི་སྟེང་དུ་ཨོཾ་ལས་སྐུ་རྡོ་རྗེ་མ་དཀར་མོ། མགྲིན་པར་ཨཱཿལས་གསུང་རྡོ་རྗེ་མ་དམར་མོ། སྙིང་གར་ཧཱུྃ་ལས་ཐུགས་རྡོ་རྗེ་མ་ནག་མོ། ཐམས་ཅད་ཀྱང་ཞལ་གཅིག་ཕྱག་གཉིས་མ། ཕྱག་གཡས་པ་གྲི་གུག གཡོན་པ་ན་ཐོད་པ། གྲུ་མོ་ན་ཁ་ཊྭཱཾ་ག་འཛིན་པ། སྤྱན་གསུམ་པ ༑ རུས་པའི་རྒྱན་ཆ་ལྔ་དང་ལྡན་པ། མེ་རི་འབར་བའི་དབུས་ན་སྐྱིལ་ཀྲུང་ཕྱེད་པའི་གར་གྱིས་བཞུགས་པའོ། །ཐུགས་ཀར་པདྨ་དང་ཉི་མའི་སྟེང་དུ་ཨྃ་ལས་གྲི་གུག་སྔོ་ནག་ཨྃ་གིས་མཚན་པ་ཙམ་བསམ་པའམ། ཡང་ན་རྗེ་བཙུན་མའི་སྐུ་ཚོན་གང་པ་གཅིག་གི་ཐུགས་ཀར་ཕྱག་མཚན་ས་བོན་གྱིས་མཚན་པ་བསྒོམས་ལ་སེམས་དཔའ་སུམ་བརྩེགས་སུ་ ¡Ã བསྒོམ་པ་སྟེ་ ( ¡¶ ཞ ¡· བྱ་བའང་ ) དེ་གཉིས་གང་ཡང་རུང་བ་ཞིག་བྱའོ། །ཉེ་བར་སྒྲུབ་པ་སྟེ་ཡན་ལག་གཉིས་པའོ།། །།དེ་ནས་ཡན་ལག་གསུམ་པ་ནི།

ཐུགས་ཀའི་ཨྃ་ལས་འོད་ཟེར་ལྕགས་ཀྱུ་ལྟ་བུ་སྤྲོས་ཏེ་རྗེ་བཙུན་མ་ལྷ་མོ་བཅོ་ལྔའི་དཀྱིལ་འཁོར་གྱི་ཡེ་ཤེས་པ་མདུན་གྱི་ནམ་མཁའ་ལ་སྤྱན་དྲངས་ལ། དེ་ལ་ཐུགས་ཀ་ནས་སྤྲུལ་པའི་ལྷ་མོ་བརྒྱད་ཀྱིས་མཆོད་དེ། ཨོཾ་བཛྲ་གཽ་རཱི་ཨཱ་ཀརྵ་ཡ་ཛཿཞེས་བྱ་བ་དང༌། གཽ་རཱི་ནག་མོ་ལྕགས་ཀྱུ་ཐོགས་པས་དེ་དག་གི་ཐུགས་ཀར་རེག་པས་སྲུང་བའི་འཁོར་ལོའི་ནང་དུ་སྤྱན་དྲང་ངོ༌། །ཨོཾ་བཛྲ་ཙཽ་རཱི་པྲ་ཝེ་ཤ་ཡ་ཧཱུྃ་ཞེས་བྱ་བ་དང༌། ཙཽ་རཱི་དམར་མོ་ཞགས་པ་ཐོགས་པ་སྤྲོས་པས་དེ་དག་གི་མགྲིན་པར་རེག་པས་རྟེན་དང་བརྟེན་པ་སོ་སོ་ལ་ཐིམ་པར་བསམ། ཨོཾ་བཛྲ་བེ་ཏཱ་ལཱི་བནྡྷ་བྃ་ཞེས་བྱ་བ་དང༌། བེ་ཏཱ་ལཱི་སེར་མོ་ལྕགས་སྒྲོག་ཐོགས་པ་སྤྲོས་ཏེ་དེ་དག་གི་ཞབས་ལ་རེག་པས་དམ་ཚིག་པ་དང་ཡེ་ཤེས་པ་ཆུ་ལ་ཆུ་བཞག་པ་བཞིན་འདྲེས་པར་བསམ། ཨོཾ་བཛྲ་གྷསྨ་རཱི་ཝ་ཤངྐུ་རུ་ཧོཿཞེས་བྱ་བ་དང༌། ཐུགས་ཀའི་ཨྃ་ལས་གྷསྨ་རཱི་དྲིལ་བུ་ཐོགས་པས་ཕྱི་ནང་ཐམས་ཅད་དྲིལ་བུའི་སྒྲ་ཕྱུང་བས་དམ་ཚིག་པ་ཡེ་ཤེས་པའི་ངོ་བོར་གྱུར་པར་བསམ ༑ གསུམ་པ་སྒྲུབ་པའོ།། །། ཡན་ལག་བར་པ་འདི་གཉིས་སློབ་དཔོན་ཌོཾ་བི་པ་ནི་གང་ཟག་མཆོག་ལ་མི་བཞེད་པར་མངོན་ནོ། །ཞེས་ཀྱང་གསུང་མོད་ཀྱིས་འདིར་ཉམས་སུ་བླང་བར་བྱའོ

༑༑ ༑༑ དེ་ནས་ཡན་ལག་བཞི་པ་ཐུགས་ཀའི་ཨྃ་ལས་འོད་འཕྲོས་པས་མདུན་གྱི་ནམ་མཁའི་ཕྱོགས་སུ་དབང་བསྐུར་གྱི་ལྷ་བླ་མ་དང་རྡོ་རྗེ་འཆང་ཐ་མི་དད་པའི་ཚུལ་གྱིས་དེ་བཞིན་གཤེགས་པ་རིགས་དྲུག རིག་མ་བཞི། བྱང་ཆུབ་སེམས་དཔའ་བརྒྱད་ལྷ་མོ་དྲུག ཁྲོ་བོ་བཅུ་སྟེ་དེ་རྣམས་ནི་གཙོ་བོ་ཡིན་ལ། རང་རང་གི་རིགས་ཀྱི་འཁོར་བསམ་གྱིས་མི་ཁྱབ་པ་ནམ་མཁའ་གང་བ་སྤྱན་དྲངས་ལ། ཐུགས་ཀའི་ཨྃ་ལས་འོད་འཕྲོས་ཏེ། ལྷ་མོ་བརྒྱད་ཀྱིས་དེ་རྣམས་མཆོད་ལ་གསོལ་བ་གདབ་པར་བྱ་སྟེ། བཅོམ་ལྡན་དེ་བཞིན་གཤེགས་པ་ཀུན། །བཅོམ་ལྡན་བདག་ཉིད་ཆེན་པོ་རྣམས། །ཐུགས་རྗེའི་བདག་ཉིད་ཅན་རྣམས་ཀྱིས། །བདག་ལ་དབང་ནི་བསྐུར་དུ་གསོལ། །ཨོཾ་ཨ་བྷི་ཥིཉྩ་ཏུ་མཱཾ་སརྦ་ཏ་ཐཱ་ག་ཏ་ཞེས་བརྗོད་པས་དེ་བཞིན་གཤེགས་པ་དེ་རྣམས་ཧེ་རུ་ཀའི་གཟུགས་ཅན་དུ་འགྱུར་ཏེ་ཕྱག་ན་རིན་པོ་ཆེ་སྣ་ཚོགས་ཀྱི་རྒྱུ་ལས་བྱས་པའི་བུམ་པ་ཡེ་ཤེས་ཀྱི་བདུད་རྩིས་གང་བས་བཅོམ་ལྡན་འདས་མ་རྗེ་བཙུན་མ་འཁོར་དང་བཅས་པ་སྤྱི་བོའི་གཙུག་ཚངས་པའི་བུ་ག་ནས་དབང་བསྐུར་ཞིང༌། སངས་རྒྱས་རྣམས་ནི་ཐམས་ཅད་ཀྱི། །གསང་གསུམ་གནས་ལས་བྱུང་བ་ཡི། ཁམས་གསུམ་ཀུན་གྱིས་ཕྱག་བྱས་པའི། །རྡོ་རྗེའི་དབང་བསྐུར་ཆེན་པོ་བྱིན། །ཨོཾ་བཛྲཱི་བྷ་ཝ་ཨ་བྷི་ཥིཉྩ་མཱཾ་ཞེས་གསུང་པར་བསམ་མོ ༑ ༑ དེའི་དུས་སུ་སྤྱན་མ་ལ་སོགས་པའི་རིག་མ་རྣམས་ནི་རྡོ་རྗེའི་གླུ་ལེན། ཀུན་ཏུ་བཟང་པོ་ལ་སོགས་པའི་བྱང་ཆུབ་སེམས་དཔའ་རྣམས་ནི་བཀྲ་ཤིས་ཀྱི་ཚིགས་སུ་བཅད་པ་བརྗོད། གཟུགས་རྡོ་རྗེ་མ་ལ་སོགས་པའི་ལྷ་མོ་རྣམས་ནི་མེ་ཏོག་ལ་སོགས་པ་བསམ་གྱིས་མི་ཁྱབ་པས་བདག་ལ་མཆོད་པ་བྱེད། གཤིན་རྗེ་གཤེད་ལ་སོགས་པའི་ཁྲོ་བོ་རྣམས་ཀྱིས་བགེགས་བསྐྲད་པས་ནམ་མཁའ་གང་བར་བསམ་མོ ༑ ༑ དེ་བཞིན་གཤེགས་པ་དེ་རྣམས་ཀྱིས་དབང་བསྐུར་བའི་བྱང་ཆུབ་ཀྱི་སེམས་ཀྱི་ཆུ་རྒྱུན་གྱིས་སྨིན་མཚམས་ཡན་ཆད་གང་བས་རྡོ་རྗེ་སློབ་དཔོན་གྱི་དབང་ཐོབ་ལུས་ཀྱི་དྲི་མ་དག་པར་བསམ།

མགྲིན་པ་ཡན་ཆད་གང་བས་གསང་བའི་དབང་ཐོབ་ངག་གི་དྲི་མ་དག་པར་བསམ། སྙིང་ག་ཡན་ཆད་གང་བས་ཤེས་རབ་ཡེ་ཤེས་ཀྱི་དབང་ཐོབ་སེམས་ཀྱི་དྲི་མ་དག རྐང་པའི་མཐིལ་གྱི་བར་དུ་གང་བས་མཆོག་ཏུ་བདེ་བ་ཆེན་པོ་བཞི་པའི་དབང་ཐོབ། ལུས་ངག་ཡིད་གསུམ་གྱི་དྲི་མ་དག་ ¡Ã པ་བརྟན་པར་བྱས་པར་བསམས་ལ ( ¡¶ ཞ ¡· - པ་བརྟན་་་་་་བསམས་ལ ) ། ཆུའི་ལྷག་མ་ཡར་ལུད་པ་ལས་སྤྱི་བོར་རིགས་ཀྱི་བདག་པོས་དབུར་བརྒྱན་པར་བསམ་པར་བྱ་སྟེ ༑ བདག་མེད་མའི་དབུ་ལ་མི་བསྐྱོད་པའི་རྒྱས་གདབ། དེ་བཞིན་དུ་རྡོ་རྗེ་མ་ལ་རྣམ་སྣང༌། གསང་བའི་དཀར་མོ་ལ་རིན་ཆེན་འབྱུང་ལྡན། ཆུའི་རྣལ་འབྱོར་མ་ལ་འོད་དཔག་མེད། རྡོ་རྗེ་མཁའ་འགྲོ་མ་ལ་དོན་ཡོད་གྲུབ་པ། ས་སྤྱོད་མ་ལ་རྣམ་པར་སྣང་མཛད། མཁའ་སྤྱོད་མ་ལ་འོད་དཔག་མེད་དེ། དེ་ལྟར་བདུན་ནི་ངོ་བོ་ཉིད་ལ་ངོ་བོ་ཉིད་ཀྱི་རྒྱའོ། །ཕྱིའི་འཕར་མ་ནི་གཽ་རཱི་དང་པུཀྐ་སཱི་ལ་མི་བསྐྱོད་པ་སྟེ་ལུས་ལ་སེམས་ཀྱི་ཕྱག་རྒྱའོ། །ཙཽ་རཱི་དང་ཤ་ཝ་རཱི་ལ་རྣམ་པར་སྣང་མཛད་དེ་སེམས་ལ་ལུས་ཀྱི་ཕྱག་རྒྱའོ། །བེ་ཏཱ་ལཱི་དང་ཙནྡྷ་ལཱི་ལ་རིན་ཆེན་འབྱུང་ལྡན་ཏེ་རྒྱུ་ལ་འབྲས་བུའི་ཕྱག་རྒྱའོ། །གྷསྨ་རཱི་དང་གཡུང་མོ་ལ་འོད་དཔག་ཏུ་མེད་པ་སྟེ་འབྲས་བུ་ལ་རྒྱུའི་ཕྱག་རྒྱའོ། །དེ་ནས་སྤྲོས་པ་ལ་དགའ་ན་མཆོད་བསྟོད་བདུད་རྩི་མྱང་བ་བྱས་ལ་ཁ་དོག་གི་སྒོ་ནས་ཞེན་པ་སྤང་བ་ཡན་ཆད་བསྒོམ། སྤྲོས་པ་ལ་མི་དགའ་ན་མཆོད་བསྟོད་བདུད་རྩི་མྱང་བ་མ་བྱས་ཀྱང་བཏུབ་བོ། །དེ་ཡང་གུར་གྱི་དགོངས་པ་ལྟར་ན་ཡན་ལག་དྲུག་སྟེ། གཞལ་ཡས་ཁང་བསྐྱེད་པའི་རྗེས་ལ ༑ ཨོཾ་སརྦ་ཏ་ཐཱ་ག་ཏཱ་ནི་ལཱ་ཡ་བཛྲ་སྭ་བྷཱ་བ་ཨཱཏྨ་ཀོ྅་ཧཾ། ཞེས་པས་བྱིན་གྱིས་བརླབས་ཏེ་གཞལ་ཡས་ཁང་བསྐྱེད་པ་རྣམ་པར་སྣང་མཛད་ཀྱི་ཡན་ལག་གོ །ཡེ་ཤེས་པ་དགུག་གཞུག་བྱས་པའི་རྗེས་ལ་ལྷ་མོ་རྣམས་ཀྱི་རྒྱུད་ཟག་པ་མེད་པའི་བདེ་བས་ རྗེ་བཙུན་གྲགས་པའི་གསུང་རབ་དཔེ་བསྡུར་མ་པོད་གཉིས་པ།

མེས་པོའི་ཤུལ་བཞག་ལས། ས་སྐྱ་བཀའ་འབུམ། PAGE 238PAGE 237