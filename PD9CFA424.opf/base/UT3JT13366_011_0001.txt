བཞི་པ་དུག་གསད་པའི་ལས་ཀྱི་ཆོ་ག་ལ་གསུམ་བསྙེན་པ་དང་སྒྲུབ་པ་དང༌། ལས་ལ་སྦྱར་བའོ། །བསྙེན་པ་ནི་སྤྱིའི་ཆོ་ག་བཞིན་ནོ། །སྒྲུབ་པ་ལ་གསུམ། རྫས་དང་

༑ ཏིང་ངེ་འཛིན་དང༌། སྔགས་སོ། །དང་པོ་ནི། ཡར་ ( ¡¶ ཞ ¡· མར་ ) གྱི་ངོའི་ཚེས་གསུམ་ལ་སོགས་པའི་ཚེས་དང༌། སྐར་མ་དང༌། གཟའ་བཟང་པོ་ལ་ཚ་ལ་དང༌། གི་ཧ། དྲི་ཆུ། ས་ཕུག་ཁ་བྱང་དུ་བལྟས་པའི་གཏིང་དུ་ཁྲུ་གང་བརྐོས་པའི་ས། ཙི་ཏྲ་ཀ དཔའ་བོ། །གླ་རྩི། བུ་ཆུང་སྐྱེས་མ་ཐག་གི་རོ་ཚན་རྣམས་ཆ་མཉམ་ལ། ཆེ་ཆུང་དུ་གྱུར་ཀྱང་ཉེས་པ་མེད་དོ། །ཞིབ་པར་བཏགས་ལ་སྲན་མའི་ཚད་ཙམ་གྱི་རི་ལུ་བྱས་ནས་རིན་པོ་ཆེའི་ཟ་མ་ཏོག་ལ་སོགས་པའི་ནང་དུ་བཅུག་ལ་མདུན་དུ་བཞག་གོ །གཉིས་པ་ཏིང་ངེ་འཛིན་ནི་ལྷའི་རྣལ་འབྱོར་དང་ལྡན་པས། དུག་གི་རིགས་ཐམས་ཅད་ལས་བསྲུང་བ་དང༌། རི་ལུའི་སྟེང་གི་ནམ་མཁའ་ལ་ཡང་སྒྲོལ་མ་རང་འདྲ་བ་ཞིག་བསྐྱེད་ལ། རི་ལུ་རྣམས་བདུད་རྩིར་བསམ་མོ། །སྔགས་ནི་ཐུན་རེ་ལ་བརྒྱ་རྩ་བརྒྱད་དམ་སྟོང་རྩ་བརྒྱད་བཟླས་ཤིང་རི་ལུ་ལ་གདབ་པ་ཐུན་བཞིའི་ངེས་པས་ཞག་བདུན་དུ་བསྒྲུབ་པར་བྱའོ། །ཐུན་འཇོག་ཁར་ནམ་མཁའི་སྒྲོལ་མ་རི་ལུ་ལ་ཐིམ་པའམ། ཡང་ན་བཟླས་པ་ཡོངས་སུ་རྫོགས་པ་དང་ཐིམ་པར་བསམ་མོ། །ལས་ལ་སྦྱར་བ་ནི་བསྒྲུབས་པའི་རི་ལུ་ལྟོ་སྟོང་ལ་ཟར་གཞུག་པ་དང༌༑ མ་ཟིན་པ་ལ་རི་ལུ་རེ་ཟོས་ན་ཟླ་བ་རེའི་བསྲུང་བར་འགྱུར་ལ། སྤྱི་གཙུག་ཕྲག་པ་ ¡Ã གཉིས་དཀུ་ ( ¡¶ ཞ ¡· - གཉིས་དཀུ་ ) གཉིས་སུ་སྔགས་གདབ་ཅིང༌། སྔགས་མེའི་རྣམ་པས་དུག་རྩ་དང་འདྲ་བར་བསྲེག་པར་བསམ་ཞིང༌། བསྒྲུབ་བྱ་ལ་དམིགས་པ་རྩེ་གཅིག་དང་བཅས་པས་རྨ་བྱའི་སྒྲོས་བྱབས་པ་བྱས་ནས་ནང་མ་རེ་རེ་རི་ལུ་ཟ་ཞིང་སྔགས་གདབ་པ་ལ་སོགས་པ་བྱས་ན། དུག་གི་རིགས་ཀྱིས་ཐེབས་པ་ཐམས་ཅད་ལས་གྲོལ་བར་འགྱུར་རོ། །འཕགས་མ་སྒྲོལ་མ་རྣམ་པར་རྒྱལ་བའི་ལས་ཀྱི་ཡན་ལག དུག་གསད་པའི་ཆོ་གའི་ལེའུ་སྟེ་བཞི་པའོ།། །།ལེའུ་ལྔ་པ་དབང་དུ་བྱ་བ་ལ་གསུམ། བསྙེན་པ་དང༌། དགོས་པ་དང༌། ཆོ་གའོ ༑ ༑ དང་པོ་ནི་སྤྱིའི་སྒྲུབ་པ་བཞིན། འབུམ་ཕྲག་དྲུག་ལ་སོགས་པ་སྔོན་དུ་སོང་བའོ ༑ ༑ གཉིས་པ་ནི་འདོད་པའི་དོན་གང་ལ་རག་ལས་པ་དབང་དུ་བྱ་བས་སོ།

། ཆོ་ག་ལ་གསུམ། ཉེ་བར་བསྙེན་པ་དང༌། སྒྲུབ་པ། ལས་ལ་སྦྱར་བའོ། །དང་པོ་ནི་གྲོ་ག་ལ་སོགས་པའི་གཞི་ལ། སྐྱེས་པ་ལ་གུར་གུམ། བུད་མེད་ལ་གི་ཧཾ་དང་ག་པུར་ལ་སོགས་པ་དྲི་བཟང་པོ་སྦྱར་བས་འཁོར་ལོ་རྩིབས་བཅུ་དྲུག་ལྟེ་བ་དང༌། མུ་ཁྱུད་རིམ་པ་གསུམ་གྱིས་བསྐོར་བའི་དབུས་སུ་བསྒྲུབ་བྱའི་གཟུགས་དང༌། རྩ་བའི་སྔགས་མིང་དང་སྤེལ་བ་ལས་ཀྱི་ཤམ་བུ་དང་བཅས་པ་བྲི། རྩིབས་རེ་རེ་ལ་ཨོཾ་ཀུ་རུ་ཀུལླེ་ཧྲཱིཿཆེ་གེ་མོ་བདག་གི་དབང་དུ་གྱུར་ཅིག་ཧྲཱིཿསྭཱ་ཧཱ་བྲི། མུ་ཁྱུད་གསུམ་ ( ¡¶ ཞ ¡· - གསུམ་ ) ལ་ཨོཾ་མགོ་ཕྱིར་བསྟན་པ་སུམ་རིམ་དུ་བྲི། དེ་ལྟ་བུའི་འཁོར་ལོ་གཉིས་པ་ཅིག་ཀྱང་བྱས་ཏེ། ཁ་སྦྱར་ལ་སྲད་བུ་དམར་པོས་བཅིངས་ལ་སྤྲ་ཚིལ་དང་ ༑ ལ་ཅ་བསྲེས་པའི་གཟུགས་བརྙན་སོར་བརྒྱད་པའི་སྙིང་གར་གཞུག་པར་བྱའོ ༑ ༑ དེ་ནས་མདུན་དུ་སེང་ལྡེང་ངམ་ཤུག་པའི་མེ་སྦར་ལ། འདི་ཉིད་ཀྱི་ལྷའི་རྣལ་འབྱོར་ཡན་ལག་བཞི་རྫོགས་སུ་བསྐྱེད་པའི་སྙིང་གའི་ས་བོན་ལས་འོད་ཟེར་བྱུང་སྟེ། བསྒྲུབ་བྱ་རླུང་གི་དཀྱིལ་འཁོར་གྱི་དབུས་སུ་གཅེར་བུར་གྱུར་པ་ཕོའམ་མོའི་མཚན་མ་དང༌། མགྲིན་པར་ལྕགས་ཀྱུ་དང༌། ཁབ་ལྟ་བུས་ཕུག་པ་དང༌། ཞགས་པ་ལྟ་བུས་དྲངས་ནས་རླུང་གི་ཤུགས་ཀྱིས་རྐང་པའི་དྲུང་དུ་ལྷགས་ནས། དེའི་སྙིང་ག་ནས་རྃ་ལས་མེ་བྱུང་བས་བདག་ལ་ཆགས་པར་བསམས་ནས། ཅི་བགྱི་ཞེས་བཀའ་ནོད་པར་བསམས་ལ། ལིངྒ་དེ་སྤྲ་ཚིལ་མ་འཐིགས་ཙམ་དུ་མེ་ལ་བསྲོ་ཞིང༌། ཟངས་མའི་ཐུར་མས་སྐྱེས་པ་ཡིན་ན་དེའི་རྐང་མཐིལ། བུད་མེད་ཡིན་ན་དེའི་གསང་གནས་ནས་བྲུད་ཅིང་དུས་གསུམ་དུ་སྔགས་བཟླས་པར་བྱའོ། །དེ་ཉིད་ཀྱི་རྗེས་ཐོགས་ལ་དྲི་ཆུ་དང་ཚྭ་བསྲེས་ལ་རང་གི་ཁྱོར་བ་གསུམ་ལ་སྔགས་སྤེལ་ཚིག་དང་བཅས་པ་བཏབ་སྟེ། བསྒྲུབ་བྱས་འཐུངས་པར་བསམ་ཞིང་རང་གི་ཁར་འཐུངས་ནས་སླར་ཟངས་གཞོང་ལ་སོགས་པའི་ནང་དུ་བླུགས་པའམ། ཡང་ན་རང་གིས་མིད་པར་བྱའོ། །དེ་ལྟ་བུ་ཞག་བདུན་དུ་བྱའོ།

།སྒྲུབ་པ་ནི་རྒྱ་ཤུག་ལ་སོགས་པའི་མེ་བཏང་བའི་དབུས་སུ་སྒྲོལ་མ་བསམས་ལ། སྔར་གྱི་ལིངྒ་དང༌། ལན་ཚྭ་དང༌། སྐེ་ཚེ་སྔགས་ཀྱི་སྤེལ་ཚིག་དང་བཅས་པས་མེའི་ནང་དུ་བསྲེག་པར་བྱའོ ༑ ༑ ཡང་ན་ཚྭ་ཉིད་ཀྱིས་ཀྱང་བཏུབ། དེའི་དུས་སུ་ཏིང་ངེ་འཛིན་ནི་མོ་ཡིན་ན་རྡོ་རྗེ་བསྐྱོད་པ་དང༌། བདེ་བ་དང་བཅས་པ་དང༌། མཐར་ཕྱིན་པ་དང༌། བྱང་ཆུབ་ཀྱི་སེམས་སླར་ལོག་པ་དང༌། རླུང་ནང་དུ་རྔུབ་པ་དང་བཅས་པའི་སྦྱོར་བས་ཡིན་ནོ ༑ ༑ ཕོ་ཡིན་ན་ཅི་བགྱི་ཞེས་བཀའ་ནོད་ཅྀང་མདུན་ན་འདུག་པའོ། །དེ་ལྟ་བུའི་སྦྱིན་སྲེག་དུས་གསུམ་དུ་བྱ་བའམ། ལན་ཅིག་ཀྱང་རུང་སྟེ། ཐ་མལ་པ་རྣམས་ལ་ཉི་མ་བདུན་ནོ། །རྒྱལ་པོ་ལ་སོགས་པ་ཆེན་པོ་རྣམས་ལ་ནི་ཉི་མ་ཉི་ཤུ་རྩ་གཅིག་གོ ༑ ལྷ་དང་ཀླུ་དང་གནོད་སྦྱིན་ལ་སོགས་པ་རྣམས་ལ་ནི་ཞག་བདུན་ཕྲག་བདུན་གྱིས་དབང་དུ་འགྱུར་རོ། །ལས་ལ་སྦྱར་བ་ནི། མེ་ཏོག་ལ་སྔགས་བཏབ་སྟེ་བསྣུན་པའམ ༑ བདུག་སྤོས་ལ་སྔགས་བཏབ་སྟེ་སྣོམ་དུ་འཇུག་པའམ། འཁར་བའི་སྣོད་དུ་སྦྲང་རྩིའམ། མར་ལ་སོགས་པའི་བཟའ་བཏུང་ལ་བཏབ་སྟེ་ཟར་གཞུག་པའམ། སྒྲོལ་མའི་སྐུ་ལ་དུས་གསུམ་དུ་མཆོད་པ་དང༌། ཡན་ལག་བདུན་པ་བྱས་པས་འགྲུབ་པར་འགྱུར་རོ། །སྐྱེས་བུ་མཆོག་རྣམས་ལ་ཡུངས་དཀར་ལ་སྔགས་བཟླས་ཏེ་བརྡེག་པར་བྱའོ། །སེང་ལྡེང་གི་ ( ¡¶ ཞ ¡· + མེ་ལ་ ) མེ་ཏོག་དམར་པོ་ལ་སྔགས་ཀྱི་སྤེལ་ཚིག་དང་བཅས་པའི་སྦྱིན་སྲེག་བྱས་ན་འགྲུབ་པར་འགྱུར་རོ། །མིག་སྨན་ལ་སྔགས་བརྒྱ་རྩ་བརྒྱད་བཟླས་ཏེ་མིག་ལ་བྱུགས་ནས་བལྟས་པས་དབང་དུ་འགྱུར་ཏེ ༑ དེ་ལྟར་ན་ལས་ལ་སྦྱར་བ་བདུན་ནོ། །མིག་སྨན་གྱི་སྦྱོར་བ་ནི། དུར་ཁྲོད་དུ་བུད་མེད་ཀྱི་ཐོད་པ་དུམ་བུ་གཅིག་པའམ། དུམ་བུ་གསུམ་པའི་ནང་དུ་པདྨ་དཀར་པོའམ་ཨརྐའི་ཤིང་ ¡Ã བལ་ ( ¡¶ ཞ ¡·¡¶ ལུ ¡· - བལ ) ལ་སྡོང་བུ་བྱས་ཏེ། ཚིལ་ཆེན་གྱི་མར་ཁུ་ལ་མེ་སྦར་ཏེ། ཕོ་ཐོད་ཀྱིས་ཁ་བཅད་དེ། ཚེས་བརྒྱད་དམ་བཅུ་བཞིའི་ནུབ་མོ་ལྷའི་རྣལ་འབྱོར་དང་ལྡན་པས་མིག་སྨན་བསྒྲུབས་ལ་མིག་ལ་བསྐུ་བར་བྱའོ

༑ ༑ འདི་ནི་གོང་དུ་དབང་དུ་བྱ་བའི་མིག་སྨན་ཏེ་འདིས་བདག་ཉིད་ནམ་མཁའ་ལ་འགྲོ་ཞེས་ཀྱང་གསུང་ངོ༌། །འཕགས་མ་སྒྲོལ་མ་ཧཱུྃ་གི་སྒྲ་སྒྲོགས་པའི་ལས་ཀྱི་ཡན་ལག་དང་དབང་དུ་བྱ་བ་སྟེ། ལེའུ་ལྔ་པའོ།། །།དྲུག་པ་ལས་ཀྱི་སྒྲིབ་པ་སྦྱང་བ་ལ་བཞི། དགོས་པ་དང༌། དུས་དང༌། གང་ཟག་དང༌། ཆོ་གའོ། །དང་པོ་ནི་སྡིག་པའི་སྒྲིབ་པ་མ་ལུས་པ་བྱང་བར་བྱའོ། ། གཉིས་པ་ནི་རྒྱལ་ལ་ཉ་བའི་བཅུ་གསུམ་ནས་བརྩམས་ནས་ཉ་ཕྱིས་ ( ¡¶ ཞ ¡·¡¶ ལུ ¡· ཡིས་ ) ཟིན་པར་བྱའམ། བཅུ་གཉིས་ལ་བརྩམས་ནས་བཅུ་དྲུག་ལ་ཟིན་པར་བྱའམ ༑ ཉི་ཤུ་རྩ་བརྒྱད་ལ་བརྩམས་ནས་གནམ་སྟོང་གིས་ཟིན་པར་བྱའོ། །གང་ཟག་ནི་དགེ་སློང་ངམ། དགེ་ཚུལ་ལམ། དགེ་བསྙེན་བཞིའམ་གཅིག་གིས་བྱས་ཀྱང་ཉེས་པ་མེད་དེ། ཕྱི་དྲོའི་ཁ་ཟས། ཤ་ཆང་སྒོག་བཙོང་ལ་སོགས་པ་སྤང་བར་བྱའོ ༑ ༑ ཆོ་ག་ལ་གསུམ། སྦྱོར་བ་དང༌། དངོས་གཞི་དང༌། མཇུག་གོ །དང་པོ་ནི ༑ རྟེན་བཅའ་བ་ཡམས་ཞི་བའི་དཀྱིལ་འཁོར་དང་མཐུན་པར་བྱ། རྟེན་དགྲམ་པ་དང་མཆོད་པ་སྣ་ཚོགས་བཤམ། བར་ཆད་ཞི་བར་བྱ་བའི་ཕྱིར་ཆོས་སྐྱོང་བའི་སྲུང་མ་ལ་གཏོར་མ་གཏང༌། དཀྱིལ་འཁོར་གྱི་སྤྱན་སྔར་འདུག་ལ་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་འོད་ཟེར་གྱིས་བཀུག་སྟེ་རྟེན་རྣམས་ལ་བཅུག་ནས་དེ་རྣམས་སྒྲོལ་མའི་ངོ་བོར་བསམས་ཏེ། གསོ་སྦྱོང་བླངས་ལ ༑ རྗེ་བཙུན་མ་ལ། རྫོགས་སངས་རྒྱས་དང་བྱང་ཆུབ་སེམས། །ཞེས་བྱ་བ་ལ་སོགས་པས་གསོལ་བ་གདབ་པར་བྱའོ། །དངོས་གཞི་ནི། ཞག་གསུམ་ལ་དུས་དྲུག་དྲུག་ཏུ་གསོལ་བ་གདབ་པ་སྔོན་དུ་སོང་བས་ལྷའི་རྣལ་འབྱོར་ཡན་ལག་བཞི་རྫོགས་སུ་བསྐྱེད་ལ། སྡིག་པ་ཞི་བར་འདོད་པའི་བསམ་པས་ཚིག་ཏུ་མི་བརྗོད་པར་སྔགས་བཟླ་བར་བྱའོ། །ཚིག་ཏུ་བརྗོད་ན་སྒྲ་ཆུང་བ་ཡིན་ཏེ། ཐུན་རེ་ལ་བརྒྱ་རྩ་བརྒྱད་ལ་སོགས་པ་བཟླ་བར་བྱའོ། །རྗེས་ལ་བདག་ཉིད་ཀྱི་སྡིག་པ་མ་ལུས་པ་ཞི་བར་མཛད་དུ་གསོལ་ཞེས་གསོལ་བ་གདབ་པར་བྱའོ། །མཇུག་གི་ཆོ་ག་ནི་གནས་གསུམ་དུ་སྡྀག་པའི་ས་བོན་ཀཾ་བྲིས་པའམ་བསམས་ལ།

ཀུ་ཤའི་ཆུན་པོ་ལ་སྔགས་བཏབ་པས་བྱབས་པར་བྱ་བ་དང༌། ལག་པ་གཡོན་པར་ཏིལ་བླུགས་ལ་སྙིང་གའི་ཧཱུྃ་ལས་ཀཾཾ་གི་ཕྲེང་བ་སྣ་བུག་གཡས་པར་བྱུང་བ་དང༌། སྡིག་པའི་གཟུགས་སུ་གྱུར་པ་ཏིལ་ལ་ཐིམ་སྟེ། ཚེ་ཐོག་མ་མེད་པ་ནས་བསགས་པའི་སྡིག་པ་དག་པར་བསམས་ཞིང༌། ལག་པ་གཡས་པས་ཏིལ་མེའི་ནང་དུ་བསྲེག་པར་བྱ་བ་དང༌། བུམ་པའི་ཆུ་ལ་ལག་པས་རེག་ནས་སྔགས་བཟླས་ཏེ་དེའི་ཆུས་བཀྲུས་པས་སྡིག་པ་སྦྱང་བར་བྱ་བའོ། །དེ་ལྟར་གོང་དུ་རྟེན་བཅའ་བ་མ་གཏོགས་པར་སྦྱོར་བ་དངོས་གཞི་མཇུག་གསུམ་ཉིན་ཞག་རེ་ལ་དུས་དྲུག་ཏུ་བྱ་བ་ཞག་གསུམ་བྱས་ནས་སྡིག་པ་དག་པའི་རྟགས་རྨི་ལམ་དུ་འོ་མའི་མཚོ་ལ་རྐྱལ་བ་དང༌། ངན་སྐྱུགས་འཁྲུ་སྐྱུགས་པ་དང༌། ནམ་མཁའ་ལ་འགྲོ་བ་དང༌། མེ་ཏོག་འཐུ་བ་དང༌། རྩོད་པ་ལས་རྒྱལ་བ་ལ་སོགས་པ་རྨི་ལྟས་བཟང་པོ་བྱུང་ན་ཡིད་དགའ་བར་བྱས་ལ་རྟེན་བསྡུ་བ་དང༌། རྡུལ་ཚོན་ཆུ་བོར་དོར་བར་བྱས་ན་རང་གཞན་གྱི་སྡིག་པ་མ་ལུས་པ་འདག་པར་འགྱུར་རོ། །འཕགས་མ་སྒྲོལ་མ་འཇིག་རྟེན་གསུམ་ལས་རྣམ་པར་རྒྱལ་བའི་ལས་ཀྱི་ཡན་ལག་སྒྲིབ་པ་སྦྱོང་བ་སྟེ་ལེའུ་དྲུག་པའོ།། །།བདུན་པ་འཕོ་བའི་རྣལ་འབྱོར་ལ་གསུམ། འཆི་ལྟས་བརྟག་པ་དང༌། འཆི་བ་བསླུ་བ་དང༌། མ་བསླུས་ན་འཕོ་བ་དངོས་སོ། །དང་པོ་ནི། རྨི་ལམ་ན་བོང་བུ་ཞོན་ནས་ལྷོ་ཕྱོགས་སུ་འགྲོ་བ་དང༌། གྲོགས་མེད་པར་ཐང་ལ་འཁྱམ་པ་དང༌། ས་གཏིང་དུ་འཛུལ་བ་དང༌། ( ¡¶ ཞ ¡· + རྒྱ་སྐྱེགས་ཀྱི་རི་ལ་འཛེགས་པ་དང༌། ) སྐད་རིགས་མི་མཐུན་པའི་ཡུལ་དུ་ཕྱིན་པ་དང༌། མཆོད་རྟེན་ལ་འཛེགས་པ་དང༌། མི་ནག་པོའམ་ནག་མོས་བཙོན་དུ་ཁྱེར་བ་ལ་སོགས་པ་དང༌། སྔོན་མི་ཤི་བ་དང་འགྲོགས་པ་དང་ ༑ ཚེ་གཟུགས་མ་ཚང་བ་དང༌། མིག་ཡོར་མེད་པ་དང༌། ཤ་བཀྲག་ཉམས་པ་དང་ ༑ བཤང་གཅིའི་དུས་སུ་སྦྲིད་པ་འཛོམ་པ་དང༌། རྒྱུ་རྐྱེན་མེད་པར་སྀལ་སྙན་གྱི་སྒྲ་ཐོས་པ་དང༌། རྐྱེན་མེད་པར་སྙིང་མི་དགའ་བ་དང༌། སྔར་བས་སྤྱོད་པ་འགྱུར་བ་དང༌།

དེ་ལྟར་བཅུ་བཞི་ལ་སོགས་པ་ཕྱིའི་འཆི་ལྟས་ཡིན་ལ། ནང་གི་འཆི་ལྟས་རླུང་གི་ཡང་གཞན་དུ་ཤེས་པར་བྱའོ། །འཆི་བ་བསླུ་བའི་ཆོ་ག་ནི་འགྲོ་བ་རྣམས་ལ་ཚེ་སྦྱིན་པ་དང༌། བླ་མ་དཀོན་མཆོག་ལ་བསོད་ནམས་ཀྱི་ཚོགས་བསག་པ་དང༌། མཆོད་རྟེན་རྙིང་པ་གསོ་ཞིང་གསར་པ་ལ་རབ་གནས་དང་ན་བཟའ་གསོལ་བ་ལ་སོགས་པ་བྱ་བ་དང༌། ཆོས་ཐམས་ཅད་ནམ་མཁའ་ལྟར་སྤྲོས་པའི་མཐའ་ཐམས་ཅད་དང་བྲལ་བར་བསྒོམ་པ་སྟེ། དེ་ལྟར་བཞི་ནི་གཞུང་ལས་འབྱུང་ལ། རླུང་གིས་འཆི་བ་བསླུ་བ་ལ་སོགས་པའང་རྒྱས་པར་རྟོགས་པར་བྱའོ།། གལ་ཏེ་མ་བསླུས་ན་འཕོ་བའི་ཆོ་ག་ལ་སྦྱང་བ་དང༌། ལས་ལ་སྦྱར་བ་གཉིས་སོ། ། དང་པོ་ནི། ཆོས་ཐམས་ཅད་མི་རྟག་པར་ཡིད་ལ་བྱས་ལ། དངོས་པོ་ཐམས་ཅད་ལ་མ་ཞེན་པའི་འདུ་ཤེས་ཀྱིས་བདོག་པ་རྣམས་བླ་མ་ལ་བཏང་ལ། འདི་ཉིད་ཀྱི་གཞུང་བཞིན་དུ་ཡན་ལག་བཞི་རྫོགས་ཀྱི་ལྷའི་རྣལ་འབྱོར་བྱས་ལ། རླུང་ཁ་དོག་དཀར་བ་རེག་བྱ་བསིལ་བ་ལུས་ལ་ཕན་པའི་ནུས་པ་ཡོད་པར་བསམས་ལ། སྣ་བུག་གཉིས་ནས་ ¡Ã ནང་ན་ ( ¡¶ ཞ ¡· - ནང་ན་ ) རིམ་གྱིས་དྲངས་ཏེ། འོག་རླུང་ཡང་ཅུང་ཟད་བསྐུམས་ནས། རླུང་སྔར་གྱི་ཆོས་སུམ་ལྡན་གྱིས་ནང་གང་བར་བསམས་ནས་ཐུབ་ཚད་ཀྱིས་མནན་པར་བྱའོ། །ཕྱིར་གཏོང་བའི་དུས་སུ་ཚངས་པའི་བུ་ག་ནས་དཀར་ནར་གྱིས་འགྲོ་བར་བསམས་ལ། དལ་གྱིས་གཏང་བར་བྱའོ། །དེ་ལྟ་བུ་ཐུན་བཞིའི་ངེས་པ་བསྒོམ་པར་བྱ། ཐུན་འཇོག་ཁར་གནས་གསུམ་དུ་ཡི་གེ་གསུམ་བསྒོམ་ལ། ལུས་ཧྲིལ་པོ་ཡི་གེ་གསུམ་ལ་ཐིམ་པར་བསམ། ཡི་གེ་ཡང་མས་རིམ་གྱིས་ ¡Ã ཧཱུྃ་ལ་ཧཱུྃ་ཨཱཿལ་ཨཱཿ ཨོཾ་ལ་ཨོཾ་ཐིག་ལེ་ལ་ཐིག་ལེ་ ( ¡¶ ལུ ¡· ཧཱུྃ་ཨཱཿལ་ཨཱཿཨོཾ་ལ་ཨོཾ་ཐིག་ལེ་ལ་ཐིག་ལེ་ ) སྟོང་པ་ཉིད་ཆུ་ལ་ཆུ་བཞག་པ་བཞིན་སྤྲོས་པའི་མཐའ་ཐམས་ཅད་དང་བྲལ་བ་ལ་བློ་བཞག་གོ །དེ་ནས་ཆུ་ལས་ཉ་འཕར་བ་ལྟར་སྟོང་པའི་ངང་ལས་སྐད་ཅིག་གིས་སྒྲོལ་མར་བསམས་ལ་སྤྱོད་ལམ་གཞན་བྱའོ། ། འབྱོངས་པའི་ཚད་ནི་རླུང་ཇི་ཙམ་མནན་པ་ཐུབ་པའོ།

།ལས་ལ་སྦྱར་བ་ནི། ཡན་ལག་བཞི་རྫོགས་ཀྱིས་ལྷའི་རྣལ་འབྱོར་བྱས་ལ། མདུན་གྱི་ནམ་མཁར་རྗེ་བཙུན་མ་གསལ་བར་བསྒོམས་ལ། སྟེང་རླུང་མནན། འོག་རླུང་བསྐུམ། མིག་གྱེན་ལ་ཟློག ལྕེ་རྐན་ལ་སྦྱར། ཧི་ཀ་ཞེས་འབྲུ་གཉིས་པོ་ལྟེ་བར་བསྒོམ། སྙིང་གར་སེམས་ཀྱི་རྟེན་ཡི་གེ་ཧཱུྃ་བསམས་ཏེ། དེ་ལས་འོད་བྱུང་བས་དབང་པོའི་སྒོ་རྣམས་དགག་པར་བྱ་བ་ནི་ ¡Ã ཤུགས་ལས་ཤེས་པར་བྱའོ། ། ( ¡¶ ཞ ¡· སྤྱི་གཙུག དཔྲལ་བ། མིག་གཉིས། རྣ་གཉིས། སྣ་བུག་གཉིས། ཁ་ལྟེ་བ་གཅི་བའི་ལམ་རྣམས་འོད་ཀྱི་ཐིག་ལེས་དགག་གོ ། ) དེ་ནས་ཧི་ཀ་ཞེས་ཉི་ཤུ་ཐམ་པས་སེམས་ཀྱི་རྟེན་ལྕེ་ཆུང་གི་བར་དུ་དྲང་ཞིང༌། བར་དུ་ཀ་ཧི་ཞེས་ཉི་ཤུ་ཐམ་པས་མར་འགྲོ་བར་བསམ་ཞིང་ངལ་བསོ། ཉི་ཤུ་རྩ་གཅིག་པས་སྤྱི་གཙུག་ནས་རྣམ་ཤེས་བཏོན་ལ་མདུན་དུ་སྒྲོལ་མའི་ཐུགས་ཀར་གཞུག་པ་བྱས་ན ༑ སྒྱོགས་དང་འཕྲུལ་འཁོར་གྱི་དཔེས་མཁའ་ལ་སྤྱོད་པའི་གནས་སུ་འགྲོ་བ་བླ་ན་མེད་པའི་གདམས་ངག་ཡིན་ནོ། །ཞེས་རྫོགས་པའི་སངས་རྒྱས་རྣམས་ཀྱིས་གསུངས་སོ། །འཕགས་མ་སྒྲོལ་མ་གཞན་འཇོམས་པའི་ལས་ཀྱི་ཡན་ལག་གོང་དུ་འཕོ་བ་སྟེ་ལེའུ་བདུན་པའོ།། །།བརྒྱད་པ་ཉོན་མོངས་པ་སྤང་བའི་ཕྱིར། རྫོགས་པའི་རིམ་པ་བསྒོམ་པ་ལ་བཞི ༑ ལས་ཀྱི་ཕྱག་རྒྱ་དང༌། དམ་ཚིག་གི་ཕྱག་རྒྱ་དང༌། ཆོས་ཀྱི་ཕྱག་རྒྱ་དང༌། ཕྱག་རྒྱ་ཆེན་པོ་བསྒོམ་པའོ། །དང་པོ་ལ་གསུམ། སྦྱང་བ་དང༌། རྟེན་དང༌། ཉམས་སུ་བླང་བའི་ཆོ་གའོ། །དང་པོ་ནི། འདི་ཉིད་ཀྱི་ལྷའི་རྣལ་འབྱོར་ཡན་ལག་བཞི་རྫོགས་པར་བསྐྱེད་ལ། རླུང་ཁ་སྦྱོར་གྱི་རྣལ་འབྱོར་ལ། འབྱོངས་པའི་ཚད་ཇི་ཙམ་མནན་པ་ཐུབ་ཀྱི་བར་དུའོ། །རྟེན་ནི་རིགས་དང༌། མཚན་ཉིད་དང༌། ལོ་གྲངས་ཏེ་རྣམ་པ་གསུམ། རིགས་ནི་རྒྱལ་རིགས་དང༌། བྲམ་ཟེའི་རིགས་དང༌། རྗེའུའི་རིགས་དང་གསུམ། མཚན་ཉིད་ནི་པདྨ་ཅན་དང༌། དུང་ཅན་མའམ། གླང་པོ་ཅན་མ ༑ མིག་དཀྱུས་རིང་ཞིང་དཀར་མདངས་དང་ལྡན་ཞིང་ཤ་འཇམ་ལ་གཉེར་མ་མེད ༑ ལུས་ལ་ག་པུར་གླ་རྩིའི་དྲི་དང་ལྡན།

འགྲོས་དལ་ངག་འཇམ་ཤེས་པ་ཆེ་བར་གྱུར་པའོ། །ལོ་གྲངས་ནི། བཅུ་བཞི་ ( ¡¶ ཞ ¡·¡¶ ལུ ¡· གཉིས་ ) མའམ། བཅུ་དྲུག་མའམ ༑ ཉི་ཤུ་རྩ་གཅིག་ ( ¡¶ ཞ ¡·¡¶ ལུ ¡· བཞི་ ) ལོན་པའོ། །སྐྱབས་འགྲོ་ནས། དབང་གི་བར་གྱིས་རྒྱུད་སྨིན་པར་བྱས་པའོ། །ཉམས་སུ་བླང་བ་ནི་མཎྜལ་གྲུ་བཞི་པ་གཅིག་བྱས་ལ་བདུད་རྩི་ལྔ་དང་དྲི་ཞིམ་པོས་བྱུགས་ལ། མེ་ཏོག་ཚོམ་བུ་ལྔ་བཀོད་ལ ༑ རིགས་ལྔར་བསམས་ལ། མཆོད་པ་རྒྱས་པས་མཆོད། དེ་བྱང་གི་སྒོ་ཁྲིའི་སྟེང་དུ་བཞག་སྟེ། དེ་མཉེས་པར་བྱ་བ་དང༌། ལུས་བཀྲུ་བ་དང༌། ཙནྡན་ག་པུར་ལ་སོགས་པའི་དྲིའི་བྱུག་པ་བྱས་ནས། བདག་དོན་ཡོད་གྲུབ་པའི་རྣལ་འབྱོར་ཕྱག་རྒྱ་ནི་སྒྲོལ་མའི་རྣལ་འབྱོར་དུ་བྱ། ཧཱུྃ་དང་ཨཱ་ལས་མཁའ་གསང་རྡོ་རྗེ་དང་པདྨར་བྱིན་གྱིས་བརླབ། སྔགས་ཅུང་ཞིག་བཟླས་ནས་སྙོམས་པར་ཞུགས་པས། སྙོམས་འཇུག་གི་སྒྲ་དང་སྙིང་གའི་ས་བོན་གྱི་འོད་ཟེར་གྱིས་དོན་ཡོད་གྲུབ་པ་ཡབ་ཡུམ་སྤྱན་དྲངས་ནས་སྤྱི་གཙུག་ནས་ཞུགས་པ་འོད་དུ་ཞུ་སྟེ། མགྲིན་པར་སླེབ་པ་དགའ་བའི་ཡེ་ཤེས། སྙིང་གར་མཆོག་དགའི་ཡེ་ཤེས། ལྟེ་བར་དགའ་བྲལ་གྱི་ཡེ་ཤེས། རྡོ་རྗེའི་རྩེར་ལྷན་ཅིག་སྐྱེས་པའི་ཡེ་ཤེས་བསྐྱེད་ལ་བྱང་ཆུབ་ཀྱི་སེམས་ཉམས་སུ་མིག་གཞུག་པར་སླར་ལུས་བསྒྲིམ་ཤེས་པ་ཁོང་ཀློད། ཧཱུྃ་ངམ་སིའི་སྒྲས་དྲངས་ལ་ལུས་ཐམས་ཅད་བདེ་སྟོང་གིས་རྒྱས་པར་བྱས་ལ། དེའི་ངང་ལ་བློ་བཞག་ཅིང་བསྒོམ་པར་བྱའོ། །བདེ་བའི་ཉམས་ཆུང་ན་སྔར་གྱི་བཞིན་ཉམས་སུ་བླང་ཞིང་བསྒོམས་ཏེ། ལས་ཀྱི་ཕྱག་རྒྱ་གོམས་པའི་ཚུལ་དུ་བསྒོམ་པའོ། །གཉིས་པ་ནི་སྙོམས་འཇུག་སྤངས་ལ་འཁྲིག་པའི་གཏམ་ལ་སོགས་པ་ལ་བརྟེན་ནས་བདེ་བ་ཆེན་པོའི་ཡེ་ཤེས་དང༌། རླུང་བསྒོམ་པ་ལ་སོགས་པ་ཉིད་ཀྱིས་བྱང་ཆུབ་ཀྱི་སེམས་ཟིན་པ་དང༌། བདེ་བ་ཆེན་པོའི་ཡེ་ཤེས་གོང་བཞིན་དུ་རྒྱས་པར་འགྱུར་ཏེ། དམ་ཚིག་གི་ཕྱག་རྒྱ་གཟུང་འཛིན་གྱི་ཚུལ་དུ་བསླབ་པའོ། །གསུམ་པ་ནི། བདག་དོན་ཡོད་གྲུབ་པའི་ང་རྒྱལ་དང་ལྡན་པས།

མདུན་དུ་ཡིད་ལས་བྱུང་བའི་མིའི་བུ་མོ་སྒྲོལ་མར་བསྐྱེད་པའི་འོད་ཀྱི་རིག་མ་དང་སྙོམས་པར་འཇུག་ཅིང་བདེ་བ་ཆེན་པོའི་ཡེ་ཤེས་བསྒོམ་པ་སྟེ། ཆོས་ཀྱི་ཕྱག་རྒྱ་ཡིད་ལས་བྱུང་བའི་ཚུལ་དུ་བསྒོམ་པའོ

༑ ༑ གསུམ་པ་གང་ཡང་རུང་བ་ཅིག་གྀས་ཕྱག་རྒྱ་ཆེན་པོ་མཚོན་ནུས་ན་ ¡Ã གཉིས་པ་ ( ¡¶ ཞ ¡· - གཉིས་པ་ ) བསྒོམ་མི་དགོས་སོ། །བཞི་པ་ནི་གོང་མ་རྣམས་ཀྱྀས་ཉམས་སུ་མྱོང་བ་དང༌། སྣང་བའི་དངོས་པོ་རོ་གཅྀག་པར་བསྲེས་ལ། ཆོས་ཐམས་ཅད་སྤྲོས་པའི་མཐའ་ཐམས་ཅད་དང་བྲལ་བ་འབྲས་བུ་སངས་རྒྱས་ཆོས་ཀྱི་སྐུ་དང༌། རང་གི་སེམས་ཀྱི་ཆོས་ཉིད་གཉིས་སུ་མེད་པའི་ཚུལ་བདེ་སྟོང་དབྱེར་མེད་ཀྱི་ངོ་བོ་ཡིད་ལ་བྱས་ཤིང་བསྒོམ་པ་བྱས་ན། རིང་པོར་མི་ཐོགས་པར་ཆོས་ཀྱི་སྐུ་ཐོབ་པར་འགྱུར་ཏེ། ཕྱག་རྒྱ་ཆེན་པོའི་རྒྱས་གདབ་ཀྱི་ཚུལ་དུ་བསྒོམ་པའོ། ། འཕགས་མ་སྒྲོལ་མ་བདུད་ཐམས་ཅད་འཇོམས་ཤིང་དབང་མཆོག་སྟེར་བའི་ལས་ཀྱི་ཡན་ལག་སྟེ་ལེའུ་བརྒྱད་པའོ།། །།ལེའུ་དགུ་མཆོག་གསོལ་བའི་ལས་ཀྱི་ཡན་ལག་རབ་ཏུ་གནས་པ་ལ་གཉིས ༑ དོན་དམ་པར་རབ་ཏུ་གནས་པ་བྱར་མེད་པ་སྟེ། ཆོས་ཐམས་ཅད་རང་བཞིན་ལྷུན་གྱིས་གྲུབ་པའི་སངས་རྒྱས་ཡིན་པའི་ཕྱིར་རོ། །ཀུན་རྫོབ་ཏུ་རབ་ཏུ་གནས་པ་བྱ་སྟེ། དེ་ལ་བཞི། རབ་ཏུ་གནས་པ་བྱས་པའི་ཕན་ཡོན་དང༌། མ་བྱས་པའི་ཉེས་དམིགས་དང༌། ཆོ་ག་དང་ཕན་ཡོན་རྒྱས་པར་བསྟན་པའོ། །གསུམ་པ་ནི ༑ གཞུང་ཉིད་དུ་རྟོགས་པར་སླ་ལ། ཆོ་ག་ལ་གསུམ། སྦྱོར་བ་དང༌། དངོས་གཞི་དང་ ༑ མཇུག་གོ །སྦྱོར་བ་ལ་བཞི། རྟེན་གྱི་མཚན་ཉིད་དང༌། སྟེགས་བུ་བརྩིགས་པ་དང༌། དུས་ལ་སོགས་པ་བཀྲ་ཤིས་པ་ལ་བརྩམ་པ་དང༌། མཆོད་པའི་ཡོ་བྱད་བཤམ་པའོ། །དེ་ལ་དང་པོ་རྟེན་གྱི་མཚན་ཉིད་ནི། སྐུ་གསུམ་གྱི་གཟུགས་བརྙན་གང་ཡིན་ཀྱང་བཟོ་བོས་བྱས་པ་ཡོངས་སུ་རྫོགས་པ་ཡིན་ནོ། །གཉིས་པ་སྟེགས་བུ་ནི། སྐུ་གཟུགས་ཀྱི་སུམ་ཆའི་ཚད་དུ་ལེགས་པར་བརྩིགས་ལ་བཀྲ་ཤིས་ཀྱི་རྟགས་བརྒྱད་ཀྱི་མཚན་མ་བྲི། གསུམ་པ་ནི་གཟའ་དང་སྐར་མ་བཟང་བ་ལ་བྱ་ཞིང་ ༑ གནས་དགེ་བར་བརྩམ་པར་བྱའོ། །བཞི་པ་ནི། དཀོན་མཆོག་མཆོད་པའི་ཡོ་བྱད་དང༌། ཆོས་སྐྱོང་བའི་གཏོར་མ་དང༌། དགེ་བའི་བཤེས་གཉེན་དང༌། དགེ་འདུན་མཆོད་པའི་ཡོ་བྱད་རྣམས་བཤམ་མོ།

།དངོས་གཞི་ལ། གཞུང་ནས་བདུན་དུ་གནས་ཀྱང༌། ལག་ལེན་ལ་དྲུག་ཏུ་བྱ་སྟེ། བདག་གི་རྣལ་འབྱོར་དང༌། བུམ་པར་བཟླས་པ་བྱ་བ་དང༌། རྟེན་སྦྱང་བ་དང༌། བསྐྱེད་པ་དང༌། མཆོད་ཅིང་སྦྱན་དབྱེ་བ་དང༌། མངའ་དབུལ་བའོ། །དང་པོ་ནི། བདག་རྗེ་བཙུན་མ་སྒྲོལ་མའི་ང་རྒྱལ་བརྟན་པར་བྱ། གཉིས་པ་ནི་བུམ་པ་མཚན་ཉིད་དང་ལྡན་པ་ལ་མགུལ་ཆིངས་བྱ། བཅུད་གཞུག ཁ་རྒྱན་གཟུགས། བུམ་པ་སྟོང་པའི་ངང་ལས་བྷཱུྃ་ལས་རིན་པོ་ཆེའི་བུམ་པའི་ནང་དུ་སྒྲོལ་མ་ཡན་ལག་བཞི་རྫོགས་སུ་བསྐྱེད། གཟུངས་ཐག་ལ་འཇུས་ནས་སྔགས་མང་དུ་བཟླས་ལ་ལྷ་འོད་དུ་ཞུ་བར་བསམ་མོ། ། གསུམ་པ་རྟེན་སྦྱང་བ་ནི། མེ་ལོང་གི་ངོས་སུ་གཟུགས་སྔགས་བཟླས་ཤིང་བུམ་པའི་ཆུས་བཀྲུ། བཀྲ་ཤིསཀྱི་ཚིགས་སུ་བཅད་པ་མང་དུ་བརྗོད་ཅིང་བཀྲུ། སྐུ་ཕྱི་པའི་སྔགས་ཟློས་ཤིང་དར་གྱིས་སྐུ་ཕྱིའོ། །བཞི་པ་བསྐྱེད་པ་ནི། རྟེན་རྣམས་སྭ་བྷཱ་ཝའི་སྔགས་ཀྱིས་སྟོང་པར་བསམས། རྟེན་གང་ཡིན་ཀྱང་རིགས་ལྔའི་ས་བོན་ལས ༑ དེ་བཞིན་གཤེགས་པ་རིགས་ལྔ་དམ་ཚིག་པ་བསྐྱེད། ཡི་གེ་གསུམ་གྱིས་སྐུ་གསུངས་ཐུགས་བྱིན་གྱིས་བརླབ། ཡི་གེ་བཞིས་ཡེ་ཤེས་སེམས་དཔའ་སྤྱན་དྲངས་ལ་བསྟིམ། དེ་བཞིན་གཤེགས་པའི་ཚོགས་ཀྱིས་དབང་བསྐུར་ལ། རིགས་ཀྱྀ་བདག་པོའི་རྒྱལ་གདབ་བོ། །ལྔ་པ་མཆོད་ཅིང་སྤྱན་དབྱེ་བ་ནི། ཅི་འབྱོར་པའི་མཆོད་པ་ཅུང་ཙད་ཀྱིས་མཆོད། གསེར་གྱི་ཐུར་མའམ། རྡོ་རྗེ་རྩེ་མོས་སྤྱན་གྱི་ཐད་ཀར་བྱུག་ཅིང་སྤྱན་དབྱེ་བའི་གསང་སྔགས་བཟླས་ལ། སེམས་ཅན་གྱི་དོན་ལ་ནུས་པ་མཐུ་དང་ལྡན་པར་བསམ་མོ། །དྲུག་པ་མངའ་དབུལ་བ་ནི། མེ་ཏོག་ཐོགས་ལ་རབ་ཏུ་གནས་པའི་གསང་སྔགས་ཟློས་ཤིང་མེ་ཏོག་དོར། མཆོད་པ་རྒྱ་ཆེན་པོ་བཤམ། གླུ་དང་རོལ་མོ་ལ་སོགས་པ་བཀྲ་ཤིས་པའི་ཡན་ལག་མང་དུ་བྱའོ ༑ ༑ མཇུག་གི་ཆོ་ག་ལ་གསུམ། ཆོས་སྐྱོང་བའི་སྲུང་མ་ལ་གཏོར་མ་བྱིན་ལ། ཆོས་སྐྱོང་བའི་སྲུང་མར་བསྒོ་བ་དང༌། བསོད་ནམས་འཕེལ་བ་དང༌། སྡིག་པ་སྦྱང་བའི་དོན་དུ།

ལེའུ་བཅུ་གཉིས་པ་ནས་འབྱུང་བའི་ཚུལ་གྱིས་ཞི་བ་དང་རྒྱས་པའི་སྦྱིན་སྲེག་བྱ་བ་དང༌། བླ་མ་ལ་ཅི་འབྱོར་བའི་ཡོན་དབུལ་བའོ། །འཕགས་མ་སྒྲོལ་མ་མཆོག་གསོལ་བའི་ལས་ཀྱི་ཡན་ལག་རབ་ཏུ་གནས་པའི་ལེའུ་དགུ་པའོ།། །།བཅུ་པ་དབང་བསྐུར་བའི་ཆོ་ག་ནི། བླ་མ་ཆེན་པོས་མཛད་པའི་ཡི་གེར་གསལ་བས་ན་དེར་བལྟ་བར་བྱའོ། །འཕགས་མ་སྒྲོལ་མ་མྱ་ངན་སེལ་བའི་ལས་ཀྱི་ཡན་ལག་དཀྱིལ་འཁོར་དུ་འཇུག་པའི་ཆོ་ག་ལེའུ་བཅུ་པའོ།། །།བཅུ་གཅིག་པ་ལོངས་སྤྱོད་སྤེལ་བ་ལ་གཉིས། དགོས་པ་དང༌། ཆོ་གའོ། ། དང་པོ་ལོངས་སྤྱོད་རྒྱས་པའི་ཕྱིར་རོ། །ཆོ་ག་ལ་སྦྱིན་སྲེག་གིས་ལོངས་སྤྱོད་སྤེལ་བ་དང༌། གཏེར་གྱིས་སྤེལ་བ་གཉིས་སོ། །དང་པོ་ནི་རྒྱས་པའི་ཐབ་འོག་ནས་འབྱུང་བ་བཞིན་བྱས་ལ། པདྨ་དང༌། བིལ་བ་དང༌། ཀ་ར་བཱི་ར་ལ་སོགས་པའི་མེ་ཏོག་དམར་སེར་གྱི་རིགས་རྙེད་ཚད་བསོགས་ལ། བདག་ཉིད་ཡན་ལག་བཞིས་འདི་ཉིད་གྱི་སྒྲོལ་མར་བསྐྱེད་ལ་མེ་སྦར་ཏེ་ཐབ་ཏུ་སྒྲོལ་མ་ལ་གཟའ་བརྒྱད་ཀྱིས་བསྐོར་བ་རང་བཞིན་གྱི་གནས་ནས་སྤྱན་དྲངས་པ་ཐབ་ཏུ་གསལ་བར་དམིགས་ལ་གཞུང་ནས་འབྱུང་བའི་སྔགས་ལོངས་སྤྱོད་འཕེལ་བར་མཛོད་ཅིག ཨོཾ་ཞེས་པའི་མཐའ་རྟེན་དང་བཅས་པས་མེ་ཏོག་རྣམས་བསྲེག་པར་བྱའོ། །དེ་ནས་འཇོག་པར་འདོད་ན་ཐབ་ཀྱི་ལྷ་རྣམས་བློས་དོར་ལ་ཅི་བདེར་གནས་སོ། །དེ་བཞིན་དུ་ཐུན་གྲངས་དང༌། ཞག་གྲངས་ཅི་རིགས་པར་བྱའོ། །གཉིས་པ་རྫས་ཀྱིས་ལོངས་སྤྱོད་སྤེལ་བ་ནི། རྒྱལ་རིགས་དང༌། རྗེའུ་རིགས་ཀྱི་ཐོད་པའི་མཚན་ཉིད་ནི་མུར་གོང་གཡས་གཤོང་བུ་གཉིས། དབུ་ཟུར་བཞི་ན་འདོད་འཇོའི་བ་གཤོང་བུ་བཞི། དཔག་བསམ་གྱི་ཤིང་ཡོད་པ། བཙག་རོ་དང༌། སྲིན་ཁུང་ལ་སོགས་པ་སྐྱོན་སྤངས་པ་དུམ་བུ་གཅིག་པའམ། གསུམ་པ་བརྒྱད་དམ་གཅིག་བླངས་ལ། དེའི་དཀྱིལ་དུ་གསེར་གྱི་རིན་པོ་ཆེ་འབར་བ་བྲིས་པའི་ཕྱོགས་བཞིར་གཟུངས་སྔགས་བྲིས་ཏེ། ལྔ་ཚན་དང་པོའོ། །དེ་ནས་འབྲུ་ལྔ་དང༌། རིན་པོ་ཆེ་ལྔ་དང༌།

སྨན་ལྔ་དང་ ༑ བཅུད་ལྔ་མ་འདྲེས་པར་སོ་སོར་དར་རམ་རས་ཀྱིས་ཐུམ་པོ་བྱས་པ་བཅུག་པ་བརྒྱད་དམ་གཅིག་མདུན་དུ་བཞག་ལ། བདག་འདི་ཉིད་ཀྱི་སྒྲོལ་མར་ཡན་ལག་བཞི་རྫོགས་སུ་བསྐྱེད་ནས། རྫས་རེ་རེ་ལ་དམིགས་ནས་འདི་ཉིད་ཀྱི་སྔགས་བརྒྱ་རྩ་བརྒྱད་བཟླས་ལ་ཐོད་པ་མཚན་ལྡན་གཞན་ཞིག་གིས་ཁ་བཅད་དེ། བརྒྱད་ཡོད་ན་བང་མཛོད་ ( ¡¶ ཞ ¡· + ཕྱུགས་ལྷས་དང་ཞིང་ ) ལ་སོགས་པའི་ཕྱོགས་བརྒྱད་དུ་བཞག གཅིག་ལས་མེད་ན་ཁང་པའི་དབུས་སུ་ཅུང་ཟད་མཐོ་བའི་སྟེགས་བུའི་དབུས་སུ་ལེགས་པར་སྦས་ལ། ཟླ་བ་ཡར་གྱི་ངོ་རྣམས་ལ་མཆོད་པ་རྒྱ་ཆེན་པོ་བྱས་ན་ལོངས་སྤྱོད་རྒྱ་ཆེན་པོ་འཕེལ་བར་འགྱུར་རོ། །འདི་ནི་སྔོན་དུ་བསྙེན་པ་རྫོགས་པའི་ལས་ཡིན་ནོ། །འཕགས་མ་སྒྲོལ་མ་འགུགས་ཤིང་ཕོངས་པ་ཐམས་ཅད་སེལ་བའི་ལས་ཀྱི་ཡན་ལག་ལོངས་སྤྱཽད་སྤེལ་བ་ལེའུ་བཅུ་གཅིག་པའོ།། །།བཅུ་གཉིས་པ་སྦྱིན་སྲེག་གི་བསྙེན་པ། སྔོན་དུ་སོང་ནས་ ¡Ã བྱས་ན་ ( ¡¶ ཞ ¡· - བྱས་ན་ ) དངོས་གྲུབ་ཐམས་ཅད་འབྱུང་བའི་རྩ་བ་ཡིན་ནོ། །དེ་ཡང་རྒྱལ་ལམ། རྟའི་ཟླ་བ་ལ་སོགས་པ་ཤིས་པའི་ཡར་ངོའི་ཚེས་གཅིག་ནས་ཉའི་བར་དུ་བྱ་བ་ཡིན་ཏེ། དེ་ལ་གསུམ། སྦྱོར་བ། དངོས་གཞི། མཇུག་གོ །དང་པོ་ལ་ལྔ། ཐབ་ཁུང་གི་ཁྱད་པར་དང་བསྲེག་རྫས་དང༌། མཆོད་རྫས་བཤམ་ཐབས་དང༌། བུད་ཤིང་གི་ཁྱད་པར་དང༌། ཡམ་ཤིང་གི་ཁྱད་པར་དང༌། དགང་གཟར་དང་བླུགས་གཟར་གྱི་ཁྱད་པར་རོ། །དང་པོ་ནི་གནས་དབེན་པར་སའི་ཆོ་ག་ལེའུ་དགུ་པ་ནས་འབྱུང་བ་བཞིན་ལེགས་པར་བྱས་པ་ཐབ་རྒྱར་ཁྲུ་གང་ལ་ཟབས་སུ་ཁྲུ་ཕྱེད་པ། ཕྱིར་སོར་བཞི་བསྐྱེད་ནས་སོར་བཞི་དཔངས་ལ་ཙནྡན་དཀར་པོ་ལ་སོགས་པའི་དྲིས་ལེགས་པར་བྱུག དབུས་སུ་ས་བོན་གྱི་ཡི་གེ་དགོད། ཕྱིར་བསྐྱེད་པ་ལ་ཨུཏྤ་ལའི་ཕྲེང་བ་བྲི། དཔངས་སུ་བརྩིགས་པ་ལ་རྡོ་རྗེའི་ཕྲེང་བ་བྲི། འདི་ཞི་བའི་ཐབ་ཡིན་མོད་ཀྱི་ལས་གཞན་མ་རྣམས་ལ་ཡང༌། སྤྱི་དང་མཐུན་པར་བྱ། གཉིས་པ་ ( ¡¶ ཞ ¡· + བསྲེག་རྫས་ ) བཤམ་ཐབས་ནི།

ལས་འཇམ་པོ་རྣམས་བསྲེག་རྫས་གཡས། མཆོད་རྫས་གཡོན། དྲག་པོ་ལ་དེ་ལས་བཟློག་པའོ། །གསུམ་པ་བུད་ཤིང་ནི་ནགས་ཀྱི་བ་ལང་གི་ལྕི་བའམ་འོ་མ་ཅན་གྱི་ཤིང་སྲོག་ཆགས་མེད་པའོ། །བཞི་པ་ཡམ་ཤིང་ནི་འོ་མ་ཅན་གྱི་ཤིང་མར་དང་སྦྲང་རྩི་ལ་སོགས་པའོ། །ལྔ་པ་དགང་གཟར་དང་བླུགས་གཟར་ནི། རིན་པོ་ཆེའམ། མཆོད་སྦྱིན་གྱི་ཤིང་ལས་བྱས་པ་ཁྲུ་གང་བའི་ཚད་དགང་གཟར་གྱི་བཅུད་ཀྱི་སྣོད་རྒྱར་སོར་བཞི་པ། དཔངས་སུ་སོར་གཉིས་པའམ། རྒྱར་གཉིས་པ་དཔངས་སུ་གཅིག་པའོ། །བླུགས་གཟར་གྱི་བཅུད་ཀྱི་སྣོད་རྒྱར་སོར་གཉིས་པ། དཔངས་སུ་གཅིག་པའམ། རྒྱར་གཅིག་ལ་དཔངས་སུ་ཕྱེད་པའོ། །གཉིས་ཀའི་དཀྱིལ་དུ་རྡོ་རྗེས་མཚན་པ། ཐབས་དང་ཤེས་རབ་ཀྱི་རང་བཞིན་ཡིན་པས་ཁ་སྦྱར་ཏེ། རྡོ་རྗེ་དང་དྲིལ་བུའི་བར་དུ་བཞག་ནས་རྣལ་འབྱོར་པ་ཁ་ཤར་དུ་བལྟས་པའི་མདུན་དུ་བཞག་པར་བྱའོ། །དངོས་གཞི་ལ་བཞི། བདག་ཉིད་ཀྱི་བྱ་བ་དང༌། ཐབ་དང་འབྲེལ་བའི་བྱ་བ་དང༌། འཇིག་རྟེན་གྱི་མེ་ལྷ་མཆོད་པ་དང༌། འདས་པའི་མེ་ལྷ་མཆོད་པའོ། །དང་པོ་ནི་བདག་ཉིད་འདི་ཉིད་ཀྱི་ལྷའི་རྣལ་འབྱོར་རྫོགས་པར་བསྐྱེད་ལ་བཟླས་པ་ཅུང་ཞིག་བྱའོ། །གཉིས་པ་ནི་ཐབ་བསྲུང་བར་བྱ་བའི་ཕྱིར་ཀུ་ཤ་དགྲམ། མཆོད་རྫས་བསྲེག་རྫས་རྣམས་བསང་བ་དང་བྱིན་གྱིས་བརླབ། བྲམ་ཟེའི་རྒྱུན་ཞག་གི་མེ་ལ་སོགས་པ་ལས་མེ་བླངས་ལ་སྦར། ཨོཾ་བཛྲ་ཛྭ་ལ་ ( ¡¶ ལུ ¡· + རྃ་ ) ཧྲཱིཿཧཱུྃ་ཕཊ། ཅེས་རླུང་ཡབ་ཀྱིས་དྲག་ཏུ་སྤར། དགང་གཟར་མར་གྱིས་གང་བ་གསུམ་གྱིས་མེ་གསོ། རྡོ་རྗེ་གནོད་སྦྱིན་ནམ་བདུད་རྩི་འཁྱིལ་བའི་སྔགས་བཟླས་ཤིང་ཐབ་བསང༌། ཐབ་ཁུང་སྭ་བྷཱ་ཝས་སྟོང་པར་བསྒོམ། ཧཱུྃ་ལས་བྱ་བ་དང་རྗེས་སུ་མཐུན་པ་ཇི་ལྟ་བ་བཞིན་དུ་བསྐྱེད་དོ། ། གསུམ་པ་ནི་ ( ¡¶ ཞ ¡·¡¶ ལུ ¡· + ཐབ་ཁུང་དུ་ ) པྃ་ལས་པདྨ་རྃ་ལས་ཉི་མའི་དཀྱིལ་འཁོར་གྱི་སྟེང་དུ་རྃ་ལས་མེ་ལྷ་ཞལ་གཅིག་ཕྱག་བཞི་པ། སྐུ་མདོག་དཀར་པོ་གཡས་དབྱུག་པ་དང་སྐྱབས་སྦྱིན། གཡོན་ཕྲེང་བ་དང་གུནྡྷེ།

ཚངས་སྐུད་དཀར་པོ་ཅན། ར་སྐྱེས་གྱི་གདན་ལ་བཞུགས་པར་བསམ་མོ། །ཡེ་ཤེས་པ་མེའི་མཚམས་ནས་དེ་འདྲ་བ་ཞིག་སྤྱན་དྲངས་ལ། དེ་ལ་བསང་གཏོར་དང༌། ཞབས་བསིལ་དང༌། མཆོད་པ་རྣམས་ཀྱིས་མཆོད་ལ་བསྟིམ། དེ་ནས་ཐབ་ཀྱི་ནང་དུ་གནས་པ་དེ་ལ་བདག་པདྨའི་འདུག་སྟངས་ཀྱིས་གནས་ནས། ཨོཾ་ཨགྣ་ཡེ་བྱ་བ་ལ་སོགས་པའི་སྔགས་ཀྱིས་མར་གྱི་དགང་བླུགས་ལན་བདུན་ནམ། བཅུ་བཞིའམ། ཉི་ཤུ་རྩ་གཅིག་ཕུལ་ལ་མེའི་མཚན་མ་བརྟག་པར་བྱ་སྟེ། ཁ་དོག་དཀར་པོ་དང༌། དབྱིབས་རཏྣ་ལྟ་བུ་དང༌། སྒྲ་ཟབ་པ་དང༌། དྲི་ཞིམ་པ་ལ་སོགས་པ་རྣམས་ནི་བཟང་བའི་མཚན་མ་ཡིན་ལ། ཁ་དོག་གནག་པ་དང༌། དུ་བ་ཆེ་བ་དང༌། མདུང་རྩེ་གསུམ་ལྟ་བུའི་དབྱིབས་དང༌། སྒྲ་འཇིགས་པ་དང༌། དྲི་མི་ཞིམ་པ་རྣམས་ནི་བགེགས་དང་བཅས་པའི་མཚན་མ་ཡིན་པས་བདུད་རྩི་འཁྱིལ་བའི་སྔགས་ཀྱིས་བསང་བར་བྱའོ ༑ ༑ དེ་ནས་མཆོད་རྫས་དབུལ་བ་ནི། མར་ལ་སོགས་པ་ཞུ་བའི་རྫས་རྣམས་ཞལ་དུ། ཏིལ་ལ་སོགས་པ་མ་ཞུ་བའི་རྫས་རྣམས་ཕྱག་ཏུ། ཡམ་ཤིང་འོད་ཀྱི་དཀྱིལ་འཁོར་དུ་དབུལ་ཏེ། བདུན་ནམ་ཉི་ཤུ་རྩ་གཅིག་གཞུང་ནས་བྱུང་བའི་སྔགས་ཀྱིས་དབུལ་བར་བྱའོ། །དེ་ནས་གང་བའི་དགང་བླུགས་གསུམ་དང༌། ཞབས་བསིལ་དང༌། བསྟོད་པ་དང༌། འདོད་པའི་དོན་གསོལ་བ་གདབ་པ་རྣམས་བྱས་ནས་འབར་བའི་རྣམ་པར་ཐིམ་པའམ། དེའི་ལྟོ་བ་ཡངས་པར་བསྒོམས་པའི་སྙིང་གར་འདས་པའི་མེ་ལྷ་མཆོད་པར་ ¡Ã བྱའོ། །འདས་པའི་མེ་ལྷ་མཆོད་པ་ནི། ( ¡¶ ཞ ¡· - བྱའོ། །འདས་་་་་་་པ་ནི། ) ས་བོན་ལས་རྗེ་བཙུན་མ་དམ་ཚིག་སེམས་དཔའ་བསྐྱེད་པ་དང༌། ཡེ་ཤེས་པ་བཀུག་པ་ལ་བསང་གཏོར་དང༌། ཞབས་བསིལ་དང༌། མཆོད་པ་བྱས་ནས་གཉིས་སུ་མེད་པར་བྱའོ། །དབང་བསྐུར་ཏེ་རྣམ་པར་སྣང་མཛད་ཀྱིས་དབུར་བརྒྱན་པར་བསམས་ལ། ལྗགས་ཧཱུྃ་ལས་རྡོ་རྗེའི་སྦུ་གུར་བསམས་ ¡Ã ལ་ ( ¡¶ ལུ ¡· པའི་རྩེ་མོ་རྃ་བསམས་ལ་ ) དགང་བླུགས་བདུན་ནམ་ ¡Ã གཉིས་ ( ¡¶ ལུ ¡· ཉེར་གཅིག་ ) དབུལ་བར་བྱའོ། །དེ་ནས་ཞུ་བ་ལ་སོགས་པའི་རྫས་རྣམས་སྔར་གྱི་རིམ་པས་གཞུང་ནས་བྱུང་བའི་སྔགས་ཀྱིས་ཕུལ་ཏེ།

མཐར་གང་བའི་སྦྱྀན་སྲེག་འབྱོར་ཚད་ཅིག་ཕུལ་ལ་མཆོད་པ་དང༌། བསྟོད་པ་ཉི་ཤུ་རྩ་གཅིག་པས་བསྟོད་པ་དང༌། འདོད་པའི་དོན་ལ་གསོལ་པ་གདབ་པ་དང༌། བཟོད་པར་གསོལ་བ་བྱས་ནས། ཡེ་ཤེས་པ་གཤེགས་སུ་གསོལ་ཏེ། དམ་ཚིག་པ་བདག་གི་ལུས་ལ་བསྡུ་བར་བྱའོ། །མཇུག་གི་ཆོ་ག་རྣམས་འཇིག་རྟེན་པའི་མེ་ལྷ་འབར་བའི་རྣམ་པས་ཐིམ་ན་སྐད་ཅིག་གིས་ཞལ་ཕྱག་གི་རྣམ་པར་བསམ་པའམ། ལྟོ་བ་ཡངས་པར་བསྒོམས་ན། སྔར་གྱི་ཚད་དུ་ཆུང་བར་བྱས་པ་ལས། དགང་བླུགས་སྔོན་དུ་འགྲོ་བས་བསྲེག་རྫས་ལྷག་མ་རྣམས་དབུལ་བ་དང༌། སླར་དགང་བླུགས་དབུལ། བསྟོད་པ་བྱ། བཟོད་པར་གསོལ། འདོད་པའི་དོན་ལ་གསོལ་བ་གདབ། ཡེ་ཤེས་པ་གཤེགས་སུ་གསོལ། དམ་ཚིག་པ་ཐབ་ཏུ་མི་དམིགས་པར་བྱ། ཡི་གེ་བརྒྱ་པ་བརྗོད་ཅིང་ལྷག་ཆད་ཁ་བསྐང༌། ཐལ་བ་བསྡུས་ཏེ་དབེན་པའི་གནས་སམ། ཆུ་བོར་དོར་བར་བྱའོ། །འདི་ནི་ཞི་བའི་ལས་ཀྱི་ཆོ་ག་སྟེ། རྒྱས་པ་ལ་སོགས་པའི་ལས་གཞན་རྣམས་ལ་ཡང༌། ཐབ་དང་སྔགས་ཀྱི་སྤེལ་ཚིག་ལ་སོགས་བསྒྱུར་ཏེ་བྱ་བ་སྤྱི་དང་མཐུན་པར་བྱའོ། །དེ་ལྟར་བྱས་ན་དངོས་གྲུབ་ཏུ་འགྱུར་རོ། །འཕགས་མ་སྒྲོལ་མ་བཀྲ་ཤིས་སྦྱིན་མའི་ལས་ཀྱི་ཡན་ལག སྦྱིན་སྲེག་གི་ཆོ་ག་སྟེ་བཅུ་གཉིས་པའོ།། །།བཅུ་གསུམ་པ་འབྱུང་པོ་བཟློག་པ་ལ་གསུམ། བསྙེན་པ་དང༌། བསྒྲུབ་པ་དང་ ༑ ལས་ལ་སྦྱར་བའོ། །དང་པོ་ནི་སྤྱིའི་སྒྲུབ་ཐབས་བཞིན་ནོ། །གཉིས་པ་སྒྲུབ་པ་ནི་འདི་ཡི་གཞུང་ནས་བསྙེན་པར་བྱ་བའི་ ¡Ã རྫས་བསག་པར་ ( ¡¶ ལུ ¡· - རྫས་བསག་པར་ ) བཤད་པའི་རྫས་བསག་པར་བྱ་བ་ནི། འདི་ཉིད་ཀྱི་ལྷའི་རྣལ་འབྱོར་དང་ལྡན་པས་ཨ་རུ་ར་དང༌། ( ¡¶ ཞ ¡· + དུང༌། ) བྱི་རུ། མུ་ཏིག ཨིནྡྲ་ནཱི་ལ། སྦུར་ལེན། འཕགས་པ་རྣམས་ཀྱི་གདུང༌། ཕག་རྒོད་ཀྱི་མཆེ་བ། རྨ་བྱའི་མཁྲིས་པ། ཟེ་ཚ། མུ་ཟི ༑ འབྲས་བུ་གསུམ། བྲིང་ཀ་ར་ཙ་སྟེ་ར་མོ་ཤག སྦྲང་རྩི། མར། ག་པུར། བདུད་རྩི་ལྔ། ཛཱ་ཏི། ཙནྡན། གུར་གུམ། གླ་རྩི་སྟེ། སྤོས་ལྔ་དང༌། གུ་གུལ་དཀར་ནག་གཉིས།

སྤྲ་ཚིལ་ཏེ་རྫས་ཉི་ཤུ་རྩ་བཞི་ཤིན་ཏུ་ཞིབ་བར་བཏགས་ཏེ། སྦྱང་བའི་ཚད་ལོ་གཅིག་གམ། གསུམ་མམ། དགུ་རུ་སྦྱང་གསུང་སྟེ། རྫས་རྣམས་ལེན་པ་དང་སྦྱོར་བའི་དུས་སུ་རང་སྒྲོལ་མའི་རྣལ་འབྱོར་དང་སྔགས་བཟླས་ཤིང་བྱའོ།། ཉི་མ་འགས་བཏུབ་བཟླས་པ་ཡུན་རིང་དུ་བྱེད་པའི་དོན་ཡིན། སྐྱུ་རུ་ར། བ་རུ་ར་ཆང་དང་བུ་རམ་གྱིས་སྦྱར་ལ། རི་ལུ་མཐེ་བོང་གི་ཚད་ཙམ་སྦྱར་ནས་རྫའི་གའུ་སོ་མ་བཏང་བའི་ཁ་སྦྱར་གྱི་ནང་དུ་བཅུག་སྟེ། ¡Ã ཚོན་སྣ་ལྔའི་སྐུད་པས་རྒྱ་གྲམ་དུ་དཀྲིས ༑ ( ¡¶ ལུ ¡· - ཚོན་སྣ་་་་་་་དུ་དཀྲིས། ) ཚོན་སྣ་ལྔས་པདྨ་འདབ་བརྒྱད་བྲིས་པའི་དབུས་སུ་བཞག་སྟེ། རང་སྒྲོལ་མར་ཡན་ལག་བཞིས་བསྐྱེད་ལ། རི་ལུའི་སྟེང་དུ་ཡང་སྒྲོལ་མ་བསྒོམས་ནས། ཐུན་བཞིའི་ངེས་པས་གཞུང་ནས་འབྱུང་བའི་སྔགས་འབུམ་ཕྲག་གཅིག་ཏུ་བཟླས་པར་བྱའོ། །ལས་ལ་སྦྱར་བ་ལ་གཉིས། ནད་དང་གདོན་ཞི་བ་དང་བསྲུང་བ་དང་བསྐྲད་པ་གསུམ་གཅིག་ཏུ་བྱས་པ་དང༌། གསད་པའོ ༑ ༑ དང་པོ་ནི་རང་བཞིན་གྱིས་གནོད་པའམ། གཞན་གྱིས་རྦད་པ་ལ་སོགས་པ་བགེགས་རིགས་སྟོང་ཕྲག་བཅོ་བརྒྱད་པོ་གང་ཡིན་ཡང་རུང་སྟེ་སྔགས་བརྒྱ་རྩ་བརྒྱད་ལ་སོགས་པ་བཟླས་ནས་རྫས་མེ་ལ་བསྲེགས་པའི་དུད་པས་བདུགས་ན་ཀླད་པ་འགས་པ་དང་ཕྱོགས་གཞན་དུ་འབྱེར་བ་ལ་སོགས་པར་འགྱུར་རོ། ། འདིས་ནི་དུག་སྦྲུལ་དང་སྡིག་པ་ལ་སོགས་པ་སྲོག་ཆགས་ཀྱི་གནོད་པ་ཐམས་ཅད་དང་

༑ ནད་ཞི་བ་དང་བསྲུང་བར་འགྱུར་རོ། །གཉིས་པ་གསད་པའི་ཆོ་ག་ནི། ཡུངས་དཀར། ལྡོང་རོས། བྱྀ་ལའི་བྲུན། སྲིན་བྱ་དང༌། བྱ་རོག་གི་བྲུན་རྣམས་ལས་བྱས་པའི་གཟུགས་བརྙན་ཚད་ཀྱི་ངེས་པ་ནི་མེད་དེ། ཤོག་བུ་ལ་མིང་བྲིས་ལ་སྙིང་གར་བཅུག་སྟེ། དེ་རྫ་ཕོར་སོ་མ་བཏང་བའི་ནང་དུ་བཅུག་ནས་རས་དཀར་པོས་ཁ་བཅད་ལ་ཚོན་སྐུད་སྣ་ལྔའི་གཟུངས་ཐག་བཏགས་ལ་མཎྜལ་ཁར་བཞག་ལ་རྣམ་པར་ཤེས་པ་དགུག་གཞུག་བྱས་ཏེ་བསྟིམ་པ་ལས་བདུག་པས་བདུགཤིང་ཚེར་མ་ཅན་ལ་མེ་སྦར་ལ་ལིངྒ་གཏུབས་ལ་མིང་དང་མཱ་ར་ཡའི་སྤེལ་ཚིག་དང་བཅས་པས་བསྲེགས་ན་གནོད་བྱེད་འཆི་བར་འགྱུར་རོ། །འདི་ནི་གནོད་སྦྱིན་ལྕགས་ཀྱུའི་གདུག་པ་ཞེས་བྱ་བ་ཡིན་ནོ་ཞེས་གསུངས་སོ། །འཕགས་མ་སྒྲོལ་མ་ཡོངས་སུ་སྨིན་པར་བྱེད་པ་ཞེས་བྱ་བའི་ལས་ཀྱི་ཡན་ལག་འབྱུང་པོ་བཟློག་པ་སྟེ། བཅུ་གསུམ་པའོ།། །།བཅུ་བཞི་པ་བདག་གཞན་སྲུང་བའི་འཁོར་ལོ་ནི། བདག་ལྷའི་ང་རྒྱལ་དང་ལྡན་པས་བྲི་བའི་གཞི་དཀར་ཞིང་འཇམ་དཔའི་དར་རམ་རས་ལ་སྣག་ཚ་ནི་སྐྱེས་པ་བསྲུང་བ་ལ་གུར་གུམ། བུད་མེད་ལ་གི་ཝང་གིས་འཁོར་ལོ་རྩིབས་བརྒྱད་པ་ལྟེ་བ་དང་བཅས་པ་མུ་ཁྱུད་རིམ་པ་བདུན་གྱྀས་བསྐོར་བའི་དབུས་ཀྱི་ལྟེ་བ་ལ་ཨོཾ་ཆེ་གེ་མོ་རཀྵ་རཀྵ་ཧཱ་བྲི། རྩིབས་བརྒྱད་ལ་ཏཱ་རེ་ཏུཏྟཱ་རེ་ཏུ་རེ་སྭཱ་བྲི། མུ་ཁྱུད་ནང་མ་ལ་རྟེན་འབྲེལ་སྙིང་པོ་བྲི། དེའི་ཕྱིར་རོལ་དུ་སྣ་ཚོགས་རྡོ་རྗེའི་ར་བ། དེའི་ལྟེ་བ་ལ་ཨོཾ་ཧཱུྃ་ཏྲཱྃ་ཧྲཱིཿཨཿཆེ་གེ་མོ་རཀྵ་རཀྵ་བྲི། མུ་ཁྱུད་གསུམ་པ་ལ་ཨཱ་ལི་ཀཱ་ལི། བཞི་པ་ལ་བདུད་རྩི་འཁྱིལ་བའི་སྔགས་རིང༌། ལྔ་པ་ལ་རལ་གྲིའི་ཕྲེང་བ། དྲུག་པ་ལ་རྡོ་རྗེའི་ཕྲེང་བ། བདུན་པ་ལ་མེ་རིས་ཡོངས་སུ་བསྐོར་བའོ། །དེ་ལྟ་བུའི་འཁོར་ལོ་རིན་པོ་ཆེ་ལ་སོགས་པའི་སྣོད་དུ་བཞག་ལ། མཆོད་པ་ལྔ་དང་གཏོར་མ་གཅིག་བཤམ ༑ བདག་ཉིད་ཡན་ལག་བཞིས་སྒྲོལ་མར་བསྐྱེད། འཁོར་ལོ་མི་དམིགས་ཏེ་སྟོང་པ་ལས་ཡན་ལག་བཞིས་སྒྲོལ་མར་བསྐྱེད་ལ།

བསྙེན་པ་བསྐྱལ་ཞེས་ཟེར་བས་འཁོར་ལོར་རེག་ནས་ཡི་གེ་བཅུ་པའི་མཐར་ཆེ་གེ་མོ་རཀྵ་རཀྵ་དང་བཅས་པ་སྟོང་རྩ་བརྒྱད་ལ་སོགས་པ་ཅི་རིགས་པ་བཟླས་ལ་འཁོར་ལོ་ལ་མཆོད་པ་བྱ། ཕྱོགས་སྐྱོང་ལ་གཏོར་མ་བཏང༌། སྒྲོལ་མ་ཞུ་བ་ལས་བྱུང་བའི་འཁོར་ལོར་བསམས་ལ་དྲིལ་ཏེ་ཟངས་མའི་སྦུ་གུ་ལ་སོགས་པར་བཅུག་ནས། སྐྱེས་པ་ལ་དཔུང་པ་གཡས། བུད་མེད་ལ་གཡོན་གང་ཡང་རུང་བའི་མགུལ་དུ་བཏགས་ན། རྡོ་རྗེ་རིན་པོ་ཆེ་ལྟར་གང་གིས་ཀྱང་མི་ཚུགས་ཤིང༌། སྲུང་བའི་མཆོག་ཏུ་འགྱུར་རོ ༑༑ འཕགས་མ་སྒྲོལ་མ་འགུགས་པའི་ཁྲོ་མོའི་ལས་ཀྱི་ཡན་ལག་སྲུང་བའི་འཁོར་ལོ་སྟེ་བཅུ་བཞི་པའོ།། །།བཅོ་ལྔ་པ་ཁྲུས་ཀྱི་ཆོ་ག་ལ་དགུ དགོས་ཆེད། གནས། དཀྱིལ་འཁོར། བུམ་པ། ཡོ་བྱད་བཤམ་པ། ཆོ་ག་ལ་འཇུག་པ། ཁྲུས་དང་བྱ་བ་དངོས། མཇུག་གི་ཆོ་ག གཟུངས་བསྟན་པའོ། །དང་པོ་ནི། ཡི་གེ་བཅུ་པ་ལ་བསྙེན་པ་སྔོན་དུ་སོང་བས་ཁྲུས་ཀྱི་ཆོ་ག་བྱས་ནས་མི་མཐུན་པའི་ཕྱོགས་ཞི་ཞིང༌། མཐུན་པའི་ཕྱོགས་འཕེལ་བར་འགྱུར་རོ། །གཉིས་པ་ནི་ཆུ་འགྲམ་ལ་སོགས་པའོ། །གསུམ་པ་ནི་དཀྱིལ་འཁོར་གྲུ་བཞི་སྒོ་བཞི་རྟ་བབས་དང་བཅས་པའི་དབུས་སུ་པདྨ་འདབ་མ་བརྒྱད་པ། ཕྱི་རོལ་རྡོ་རྗེ་ར་བས་མཛེས་པར་བྱས་པ་ལ་རིགས་ལྔ་དང་ཡུམ་བཞི་དགོད ༑ ལྷ་རྣམས་ལ་ཕྱོགས་སྐྱོང་བ་བཅུ་དགོད། སྒོ་བཞིའི་གཡས་གཡོན་གཉིས་སུ་བཀྲ་ཤིས་ཀྱི་རྟགས་བརྒྱད་བྲིའོ། །གཤིན་རྗེའི་གདོན་ལ་སོགས་པ་གདོན་གང་གནོད་པའི་ཕྱོགས་ཀྱི་སྒོ་དབྱེའོ། །བཞི་པ་བུམ་པ་ནི་མཚན་ཉིད་གཞན་ནས་འབྱུང་བ་དང་མཐུན་ལ་དེར་ཆུས་དགང་ལྔ་ཚན་ལྔའི་བཅུད་གཞུག མགུལ་ཆིངས་དང༌། ཁ་རྒྱན་བྱས་ལ་དཀྱིལ་འཁོར་གྱི་དབུས་སུ་བཞག ལྔ་པ་ནི་དཀྱིལ་འཁོར་གྱི་ཕྱོགས་བཞིར་མདའ་ལ་མེ་ལོང་གདགས། གྲྭ་བཞིར་རལ་གྲི་ལ་རྨ་བྱའི་མཇུག་སྒྲོ་གདགས ༑ རྡོ་རྗེ་ལ་གཟུངས་ཐག་བཏགས་ལ་བུམ་པའི་སྟེང་དུ་བཞག སྟེང་དུ་གདུགས་དང་ ( ¡¶ ལུ ¡· + བླ་བྲེ་དང་ ) བ་དན་ལ་སོགས་པས་བརྒྱན་ལ་མཛེས་པར་བྱ།

མཆོད་པ་དང་གཏོར་མ་རྒྱ་ཆེར་བཤམ་པའོ། །དྲུག་པ་ཆོ་ག་ལ་འཇུག་པ་ནི། གཙང་སྦྲ་དང་ལྡན་པས་བདག་ཉིད་ཡན་ལག་བཞིས་སྒྲོལ་མར་བསྐྱེད། བུམ་པ་མི་དམིགས་ཏེ་སྟོང་པ་ལས་བྷྲཱུྃ་ལས་གཞལ་ཡས་ཁང་ནང་བདུད་རྩིའི་རྒྱ་མཚོས་གང་བར་བསམ། དེའི་ནང་དུ་པདྨ་དཀར་པོ་དང་ཟླ་བའི་སྟེང་དུ་ཡན་ལག་བཞིས་བདག་འདྲ་བའི་སྒྲོལ་མ་བསམ། དེ་ནས་བུམ་པའི་ནང་གི་སྒྲོལ་མ་ལ་མཆོད་པ་ལྔ་དང་ ༑ བསྟོད་པ་ཉི་ཤུ་རྩ་གཅིག་པས་བསྟོད། བགེགས་ཞི་བ་དང་བསོད་ནམས་འཕེལ་བའི་གསོལ་བ་གདབ། མེ་ཏོག་གཏོར། དེ་ནས་བུམ་པའི་ལྷའི་ཐུགས་ཀར་ཟླ་བའི་སྟེང་དུ་ཏཱྃ་ལས། གཞུང་ལས་འབྱུང་བའི་སྔགས་ཁ་དོག་དཀར་པོ་གཡས་སྐཽར་དུ་དམིགས་ཏེ། བདག་དང་བུམ་ནང་གི་སྔགས་དང་ལྷ་ལས་འོད་བྱུང་ནས་ཆུ་ལ་ཐིམ་པས་ཆུ་དེ་གཉིས་སུ་མེད་པའི་ཡེ་ཤེས་ཀྱི་ཆུར་བསམ་ཞིང་སྟོང་རྩ་བརྒྱད་ལ་སོགས་པ་ཅི་རིགས་པ་བཟླས་པར་བྱའོ། །དེ་ནས་མཆོད་པ་དང་བསྟོད་པ་བྱས་ལ ༑ བུམ་ནང་གི་ལྷ་འོད་དུ་ཞུ་བའི་ཆུར་བསམ་མོ། །བདུན་པ་ལ་གཉིས། ནད་པ་ལ་བྱ་བ་དང༌། གཞན་ལ་བྱ་བའོ། །དང་པོ་ནི་ཟངས་གཞོང་ལ་སོགས་པའི་སྟེང་དུ་བུམ་པ་བླངས་ལ། ནད་པ་སྟེགས་བུ་ཞིག་གི་སྟེང་དུ་གོས་ངན་པ་བསྐོན་ལ་བཞག་ལ་བུམ་པའི་ཆུས་བཀྲུ། རྨ་བྱའི་མདོངས་ལ་སྔགས་བཏབ་པས་བྱབས། སྔགས་དང་བཀྲ་ཤིས་ཀྱི་ཚིགས་སུ་བཅད་པ་བརྗོད། སེམས་ཀྱིས་བ་སྤུའི་བུ་ག་ཐམས་ཅད་ནས་ནད་གདོན་ཐམས་ཅད་ནག་ཉི་ལི་ལི་འགྲོ་བར་བསམས་ལ། བཀྲུས་ནས་གོས་ངན་པ་དེ་དོར་ཏེ་གོས་གསར་པ་བསྐོན་ནས་བཞག་ན་སྡུག་བསྔལ་ཞི་བར་འགྱུར་རོ། །ནད་པ་མ་ཡིན་པ་ལ་བྱབས་པ་ནི། ལྷར་བསྐྱེད་པ་དང་གོས་ངན་མི་བསྐོན་པ་ཡིན་མོད་ཀྱི་ཆོ་ག་ལྷག་མ་རྣམས་ནི་སྔ་མ་བཞིན་ནོ། །བརྒྱད་པ་ནི་ལྷ་ལ་མཆོད་པ་དང༌། བསྟོད་པ་དང༌། འདོད་པའི་དོན་གསོལ་བ་གདབ་པ། བཟོད་པར་གསོལ་བ་དང༌། གཤེགས་སུ་གསོལ་བ་དང༌། ཆོས་སྐྱོང་ལ་གཏོར་མ་དང༌། རྡུལ་ཚོན་བསྡུས་ཏེ་དབེན་པའི་གནས་སམ་ཆུ་བོར་དོར་བར་བྱའོ།

།ཡི་གེ་བརྒྱ་པས་ཆོ་ག་ལྷག་ཆད་ཁ་བསྐང་བར་བྱའོ། །གཟུངས་ནི་གཞུང་ཉིད་དུ་གསལ་ལོ། ། འཕགས་མ་སྒྲོལ་མ་ཞི་བ་ཆེན་པོའི་ལས་ཀྱི་ཡན་ལག་ཁྲུས་ཀྱི་ཆོ་ག་སྟེ། བཅོ་ལྔ་པའོ ༑༑ ༑༑ བཅུ་དྲུག་པ་ཤེས་རབ་ངན་པ་བསལ་ཞིང་ཕུན་སུམ་ཚོགས་པར་བྱ་བ་ནི། སྤྱྀའི་བསྙེན་པ་སྔོན་དུ་སོང་བས་འགྲུབ་པར་འགྱུར་ཏེ། དེ་ལ་ལྷ་ཉེར་བར་བསྙེན་པ་དང༌། དུས་ངེས་པའི་སྒྲུབ་པ་དང༌། དུས་ངེས་པ་མེད་པའི་སྒྲུབ་པའོ། །དང་པོ་ནི་ཡན་ལག་བཞིས་བདག་ཉིད་སྒྲོལ་མར་བསྐྱེད། བདག་ལྟ་བུའི་སྒྲོལ་མ་བཞི་ཕྱོགས་བཞིར་བསམ་པ་ནི། ཡིད་གཞུངས་མ་དང༌། དྲན་མ་དང༌། ཤེས་རབ་མ་དང་ ༑ བློའི་རང་བཞིན་མའོ། །བདག་གི་ལྟེ་བར་ཟླ་བའི་དཀྱིལ་འཁོར་གྱི་དབུས་སུ་ཨ་ལས་བྱུང་བའི་རྣམ་པར་སྣང་མཛད་ཞུ་བ་ལས་བྱུང་བའི་ཤེས་རབ་ཀྱི་ཕ་རོལ་ཏུ་ཕྱིན་པའི་སྒྲོལ་མ་བདག་ལྟ་བུར་བསྒོམ་པར་བྱ། དེའི་ལྟེ་བར་ཟླ་བའི་དཀྱིལ་འཁོར་གྱི་སྟེང་དུ་ཏཱྃ་ལས་སྔགས་ཀྱི་ཕྲེང་བས་བསྐོར་བར་བསམས་ལ་མི་སྨྲ་བའི་སྦྱོར་བས་ཐུན་བཞིའི་ངེས་པ་བྱས་ལ་ཐུན་རེ་ལ་ཅི་རིགས་པ་ཟླ་བ་དྲུག་གམ ༑ འབུམ་ཕྲག་གཅིག་ཐོན་པའི་བར་དུ་བཟླས་པ་བྱ་བའོ། །ཐོ་རངས་ཀྱི་ཐུན་དང་པོ་ལ་ར་དཀར་མོའི་འོ་མ། རི་མཐོན་པོ་ལས་སྐྱེས་པའི་སེར་པོ་ཁྲག་རྐང༌། ལྒ ༑ པི་པི་ལིང༌། ཕོ་བ་རིས། པདྨ་དཀར་པོ། ཤུ་དག རྒྱམ་ཚྭ། ཚ་ལ། དགུ་ཞིབ་པར་བྱས་པའི་རི་ལུ་ལ་སྔགས་བདུན་བདུན་བཟླས་ཤིང་བཟའ་བར་བྱའོ། །དུས་ཀྱི་ངེས་པ་དང་བཅས་པའི་སྒྲུབ་པ་ནི། ར་དཀར་མོའི་འོ་མ་བྲེ་བཞི། མར་བྲེ་གང༌། བ་རུ་ར་འབྲིང་པོ་བརྒྱད་ལ་སྲང་གཅིག་བྱས་པའི་ཚད་དང་མཉམ་པའི་ཤུ་དགཤིང་མངར། ¡Ã རྒྱམ་ཚྭ། ( ¡¶ ལུ ¡· - རྒྱམ་ཚྭ། ) སེར་པོ་ཁྲག་རྐང༌། ལི་དོང་གྲ། ལ་ལ་ཕུད། ཟི་ར་དཀར་ནག པི་པི་ལིང༌། རུ་རྟ། དེ་རྣམས་ཆ་མཉམ་པར་བྱས་ལ་ཞིབ་པར་སྦྱངས་ལ། སྔར་གྱི་འོ་མ་དང༌། མར་ལ་བཏབ་སྟེ་མེ་ལ་བསླགས་ལ། བཟླས་བསྒོམ་སྔ་མ་ལྟར་བྱ་ཞིང་ཐོ་རངས་ཀྱི་ཐུན་གྱི་ཁྱེ་སུས་ལ་ལན་བདུན་བདུན་བཟླས་ཤིང་ཅི་རིགས་པ་ཟོས་ན་ཟླ་བ་གཅིག་གིས་རྩོད་པའི་ལན་ཐེབས་པར་འགྱུར་བ་དང་

༑ གསུམ་གྱིས་ཚིགས་སུ་བཅད་པ་རྩོམ་པ་དང༌། དྲུག་གིས་སྒྲོལ་མ་ཉིད་མངོན་སུམ་དུ་མཐོང་བར་འགྱུར་རོ། །ཡང་གཅིག་གིས་ཐོས་པ་འཛིན་པར་འགྱུར་བ་དང༌། གསུམ་གྱིས་དབང་ཕྱུག་ཆེན་པོ་ལྟར་སྒྲ་རྩོམ་པར་འགྱུར་བ་དང༌། དྲུག་གིས་ཚངས་པའི་དབྱངས་ཐོབ་པར་འགྱུར་རོ། །དུས་ངེས་པ་མེད་པར་རྒྱུན་དུ་བསྒྲུབ་པ་ནི། གངས་ལས་སྐྱེས་པའི་སེར་པོ་ཁྲག་རྐང་དང༌། ཤུ་དག་ཆ་མཉམ་པར་ཞིབ་པར་བཏགས་པ་ལ་ལྷའི་རྣལ་འབྱོར་སྔར་བཞིན་དུ་བྱས་ནས་ཐོ་རངས་ཀྱི་ཆ་ལ་ལན་བདུན་བཏབ་ཅིང་ཟོས་ན་ཟླ་བ་གཅིག་གིས་བདག་ཡིད་གཞུངས་ཤིང་དབྱངས་སྙན་པར་འགྱུར་བ་དང༌། གསུམ་གྱིས་ཤེས་རབ་དང་ལྡན་པ་དང༌། དྲུག་གིས་ངག་གི་དབང་ཕྱུག་ཐོབ་པར་འགྱུར་རོ། །འཕགས་མ་སྒྲོལ་མ་གཞན་འཇོམས་པའི་ལས་ཀྱི་ཡན་ལག བློ་འཕེལ་བ་ཞེས་བྱ་བའི་ཆོ་ག་སྟེ། བཅུ་དྲུག་པའོ ༑༑ ༑༑ བཅུ་བདུན་པ་མི་དང་མི་མ་ཡིན་པའི་བར་ཆད་བསྲུང་བ་ལ་གསུམ། བསྙེན་པ་དང་ཉེ་བསྙེན་དང༌། སྒྲུབ་པ་དང༌། ལས་ལ་སྦྱར་བའོ། །དང་པོ་ནི་སྤྱིའི་སྒྲུབ་ཐབས་བཞིན་ནོ། །གཉིས་པ་གནས་དབེན་པར་བླ་མ་དང༌། སྒྲོལ་མའི་མཎྜལ་དང༌། དཀོན་མཆོག་སྤྱིའི་མཎྜལ་ཏེ་གཉིས་བཤམ། ཚོམ་བུ་ཅི་རིགས་པ་དགྲམ ༑ མཆོད་པ་ཚར་གཉིས་བཤམ། རྗེ་བཙུན་མའི་རྟེན་བཀྲམ་པའི་སྤྱན་སྔར་སྟན་བདེ་བ་ལ་འདུག་ལ་སེམས་ཅན་ཐམས་ཅད་ཀྱི་བར་ཆད་བསལ་བའི་དོན་དུ་སེམས་བསྐྱེད། གཏོར་མ་གཉིས་བཤམ་ལ། གཅིག་བར་ཆད་བསྲུང་བའི་དོན་དུ་བསྔོས་ལ་བཏང༌། བདག་གི་སྙིང་གའི་ཏཱཾ་ལས་འོད་འཕྲོས་བླ་མ་དང༌། སྒྲོལ་མ་དང་ ༑ དཀོན་མཆོག་སྤྱན་དྲངས་ལ། མཆོད་པ་དང༌། ཡན་ལག་བདུན་པ་བྱ། རྟེན་དེ་རྣམས་བདག་གི་སྤྱི་བོར་ཞུགས་པས་བདག་འོད་དུ་ཞུ་བར་བསམ། ཤཱུ་ནྱ་ཏཱས་སྟོང་པར་བསྒོམ། སྟོང་པའི་ངང་ལས་པྃ་ལས་པདྨ་ཨ་ལས་ཟླ་བའི་སྟེང་དུ་ཏཱྃ་དཀར་པོ་ལས་འོད་འཕྲོས་པས་འགྲོ་བ་སྦྱངས་ཚུར་འདུས་ཏེ། ཨུཏྤལ་ཏཱྃ་གིས་མཚན་པར་གྱུར་པ་ལས་བདག་སྒྲོལ་མར་བཞུང་བཞིན་བསམ། སྙིང་གར་ཟླ་བའི་སྟེང་དུ་ཏཱྃ་བསམས་པ་ལས་འོད་འཕྲོས་ཏེ།

བླ་མ་དང་སྒྲོལ་མ་སངས་རྒྱས་དང་བྱང་ཆུབ་སེམས་དཔའ་ཐམས་ཅད་སྤྱན་དྲངས་ཏེ། རྗེ་བཙུན་མའི་རྣམ་པར་གྱུར་ཏེ་སྤྱི་གཙུག་ན་མར་ཞུགས་བདག་གི་སྙིང་གར་ཟླ་བའི་སྟེང་དུ་བཞུགས་པ་བསམ། དེའི་སྙིང་གར་ཟླ་བའི་སྟེང་དུ་ཏཱྃ་ལ་སྔགས་ཀྱི་ཕྲེང་བས་བསྐོར་བར་བསམས་ཏེ། སེམས་དཔའ་སུམ་བརྩེགས་སུའོ། །དེ་ནས་སྐྱེ་མཆེད་དང་སྐུ་གསུང་ཐུགས་བྱིན་གྱིས་བརླབ་པ་དང༌། དབང་བསྐུར་ནས་མི་བསྐྱོད་པས་དབུར་བརྒྱན་པ་སྟེ། ཡན་ལག་བཞི་རྫོགས་སུ་བྱས་ལ་ཕྱིའི་བསྲུང་བས་ཕྱི་རུ་བསྡུ་བ་དང༌། ནང་གི་བསྲུང་བས་ནང་དུ་བསྡུ་བ་དང་གཉིས་བྱ་སྟེ། ཕྱི་ཡི་ནི་བདག་ཉིད་ཀྱི་སྐྱབས་སྦྱྀན་གྱི་ཕྱག་རྒྱ་ལས་འོད་འཕྲོས་པས་རྡོ་རྗེ་ར་བ་དང་གུར་དུ་བསམ། ཡང་འོད་འཕྲོས་པས་ཆོམ་རྐུན་དང༌། གཅན་གཟན་གདུག་པ་ཅན་ལ་སོགས་པ་གནོད་པར་བྱེད་པ་རྣམས་རྡོ་རྗེའི་ར་བའི་ནང་དུ་བཀུག་སྟེ། ལྕགས་སྒྲོག་དང་ཤིང་སྒྲོག་གིས་བཅིངས་པར་བསམ་ཞིང༌། རིམས་དྲག་པོས་ཐེབས་པ་ལྟར་བསམ་མོ། །ནང་གི་ཏིང་ངེ་འཛིན་ནི་སེམས་དཔའི་ཏཱྃ་ལས་འོད་འཕྲོས་ནས་གདུག་པ་ཅན་རྣམས་བསྡུས་ཏེ་སྣ་བུག་གཡོན་ནས་སྙིང་གའི་ཏཱྃ་ལ་བསྟིམ། དེ་ལྟ་བུ་གཉིས་པོ་དེ་ཡང་དུས་གཅིག་གམ་རིམ་གྱིས་དམིགས་པ་དང་སྦྱར་བ་བྱ་ཞིང་སྔགས་བཟླས་པ་བྱའོ། །ཐུན་ཐོན་པ་དང་གཏོར་མ་གཅིག་བཏང༌། དེ་ལྟར་ཐུན་བཞིའི་ངེས་པས་འབུམ་ཕྲག་གསུམ་དུ་བཟླས་པས་སྲོག་ཆགས་གསད་པ་དང༌། བཙོན་དུ་བཟུང་བའི་རྨི་ལྟས་འབྱུང་སྟེ། དེ་ནི་རྣལ་འབྱོར་པ་བདག་ཉིད་གནས་པའི་ཡུལ་ཕྱོགས་ཙམ་གྱི་བསྲུང་བའོ། ། གཉིས་པ་བདག་ཉིད་འཁོར་དུ་མ་དང་བཅས་པའམ། གཅིག་པུའང་རུང་སྟེ་ལམ་དུ་འགྲོ་བ་ན་སྔོན་དུ་བསྟན་པ་བཞིན་བསྙེན་པ་འབུམ་ཕྲག་གསུམ་བྱས་ནས་མདུན་དུ་མཎྜལ་དང་མཆོད་པ་བཤམས་ལ། བདག་ཉིད་སྐད་ཅིག་མའི་ཡན་ལག་བཞིས་སྒྲོལ་མར་བསྐྱེད། མདུན་དུ་ཡང་སྒྲོལ་མ་སྤྱན་དྲངས་ལ། བསྟོད་པ་རྩ་གཅིག་པས་བསྟོད་མཆོད་པ་བྱས་ལ་བདག་འཁོར་དང་བཅས་པའི་ལམ་གྱི་འཇིགས་པ་ཆོམ་རྐུན་ལ་སོགས་པ་འཇིགས་པ་བཅིང་བ་དང༌།

སྲུང་བར་མཛད་དུ་གསོལ་ཞེས་གསོལ་བ་བཏབ་ནས། སྔགས་བཟླ་ཞིང་འགྲོ་བར་བྱ་སྟེ། དེའི་དུས་སུ་ཡང་རྗེ་བཙུན་མ་བདག་ལ་ཞལ་གཟིགས་པ་སྐྱབས་སྦྱིན་གྱི་ཕྱག་རྒྱས་བདག་གི་སྤྱི་བོར་རེག་ཅིང་མ་འཇིགས་ཤིག་གསུང་བར་བསམ། འདི་ཆོམ་རྐུན་བཅིང་བ་གཅིག་པུར་མ་ཟད་དེ། བཙོན་ར་ལས་ཐར་བ་དང༌། གཅན་གཟན་ལ་སོགས་པ་གང་ཡང་བསྲུང་བར་ནུས་སོ། །འཕགས་མ་སྒྲོལ་མ་བདེ་བ་ཐམས་ཅད་སྒྲུབ་པའི་ལས་ཀྱི་ཡན་ལག་ཆོམ་རྐུན་བཅིང་བ་སྟེ། བཅུ་བདུན་པའོ།། །།བཅོ་བརྒྱད་པ་ཀླུ་ལ་སོགས་པའི་གནོད་པ་བསྲུང་བ་ནི་བསྙེན་པ་སྔོན་དུ་སོང་བས་བྱ་བ་ཡིན་ཏེ། དེ་ལ་གསུམ། གནོད་པའི་རྒྱུ་དང༌། རྟགས་དང༌། ཆོ་གའོ ༑ ༑ དང་པོ་ནི་ཀླུ་ལ་སོགས་པ་གནས་པའི་སར། བག་མེད་པ་ལ་སོགས་པའི་དབང་གིས། དུད་འགྲོའི་རིགས་གདུག་པའི་ཡིད་ཅན་དེས། ཡིད་ཀྱིས་བསམས་སམ ༑ མིག་གིས་བལྟས་སམ། རེག་པའི་སྟོབས་ཀྱིས་གནོད་པར་འགྱུར་རོ། ། གཉིས་པ་རྟགས་ལ་ལྔ། སྤྱིར་གནོད་པ་དང༌། ཤ་པགས་བར་དུ་ཞུགས་པ་དང༌། ཤ་ལ་བབས་པ་དང༌། རྩ་རྒྱུས་ལ་ཞུགས་པ་དང༌། རུས་པ་ལ་ཞེན་པའི་རྟགས་སོ།། དང་པོ་ནི། རྨི་ལམ་ན་གྲོགས་པོ་གཏིང་རིང་དུ་ལྷུང་བ་དང༌། རི་ཕུག་ལ་སོགས་དོག་པའི་སྒོར་འཛུལ་བ་དང༌། ལྷ་ཁང་དུ་ཕྱིན་པ་དང༌། འདམ་གསེབ་ཏུ་ཕྱིན་པ་དང་ ༑ རི་གཟར་པོ་ལ་འཛེག་ ( ¡¶ ཞ ¡· - འཛེག་ ) འབབ་པ་དང༌། གཡག་དང་སྡིག་སྦྲུལ་ལ་སོགས་པ་དུད་འགྲོས་གཙེས་པ་དང༌། མཚོ་དང་ལྟེང་ཀ་ལ་སོགས་པ་རྨི་བ་དང༌། དངོས་སུ་གླུ་ལེན་པ་ལ་དགའ་བ་དང༌། ནུབ་མོ་ན་བ་དང༌། ཡན་ལག་འཕོ་ཞིང་ན་བ་དང༌། ལུས་པོ་ལྕི་བ་དང༌། ཤུ་བ་དང༌། གཡན་པ་དང༌། བས་ལྡགས་དང༌། འབྲུམ་བུ་ལ་སོགས་པ་འབྱུང་བའོ། །གཉིས་པའི་རྟགས་ནི། ཡིད་མི་བདེ ༑ ཟ་ཕྲུག་འབྱུང༌། ཤ་མདོག་ཉམས། མེ་རིས་འབྱུང༌། རེག་འགའ་ཆུ་གྲང་མོ་བླུགས་པ་བཞིན་གྲང༌། བས་ལྡགས་དང༌། ཤ་བཀྲ་འབྱུང་བའོ། །གསུམ་པའི་རྟགས་ནི། ཤ་འཕྲིག སྦྲིད། བེམ་པོར་འདུག ཤ་རོ་འབྱུང༌། མིག་ཚ་ཞིང་མཆི་མ་འཛག་ལ་ཟུམ།

སྨིན་མ་ལ་སོགས་འབྱི། ཡན་ལག་གི་ཤ་རྣམས་ཆུང་བར་འགྱུར་རོ། །བཞི་པའིརྟགས་ནི། དྲི་མི་ཞིམ། རྨ་གསར་པ་འབྱུང༌། ཆུ་བུར་འབྱུང༌། རྣག་དང་ཆུ་སེར་འབྱུང་བ་དང༌། རོ་སྟོད་གཟེར་བའོ། །ལྔ་པའི་རྟགས་ནི། ཕྱི་ཤ་ སྐམ ༑ མདོག་འགྱུར། ཟུག་ཆེ། གོས་ལ་དྲི་མ་མི་འཆགས། མདངས་སྐྱ་སོབ་པར་འགྱུར་བའོ། །གསུམ་པ་གསོ་བའི་ཆོ་ག་ལ་ལྔ་ལས། དང་པོ་གསོ་བའི་ཆོ་ག་ནི། ལྷའི་ང་རྒྱལ་དང་ལྡན་པས་རྫས་བསགས་ཏེ། གུ་གུལ། གླ་རྩི། ཤུ་དག རུ་རྟ། བཙན་དུག ཤིང་ཀུན། བ་ལུ་དཀར་པོའི་ལོ་མ་སྟེ་བདུན་ཞིབ་པར་བྱས་ལ་རི་ལུ་སྲན་མའི་ཚད་ཙམ་བྱས་ནས་ཟ་མ་ཏོག་ལ་སོགས་པའི་ནང་དུ་བཞག་ནས། ཡན་ལག་བཞིས་འདི་ཉིད་ཀྱི་ལྷའི་རྣལ་འབྱོར་དུ་བསྐྱེད་ནས་རྫས་དེ་ལ་དམིགས་ནས་སྔགས་གསུམ་འབུམ་བཟླས་ཤིང་སྐབས་སུ་མཆིལ་མ་ཡང་གདབ། སྒྲུབ་པ་ཐོན་པ་དང༌། ལྟོ་སྟོང་ལ་རི་ལུ་རེ་བཟའོ། །ཡང་གླ་རྩི་དང༌། དྲི་ཆུ་གཉིས་རང་གི་ལག་མཐིལ་དུ་སྲིན་ལག་གིས་མཉེས་ལ། སྤྱི་བོ་དང༌། དཔྲལ་བ། སྙིང་ག ལྟེ་བ། རྐང་པ་རྣམས་སུ་སྲིན་ལག་གིས་དགོངས་མོ་བཞིན་རྟག་ཏུ་བསྐུ་བར་བྱའོ། །དེ་ལྟ་བུའི་སྦྱོར་བ་ནི་གནོད་པའི་རྟགས་འབྱུང་བ་མེད་པར་གྱུར་པ་དེ་སྲིད་དུ་བྱའོ། །འདིས་ནི་མི་ལ་རི་དྭགས་འཇིགས་པ་ལྟར། གནོད་པ་བྱེད་པ་རྣམས་འབྲོས་པར་འགྱུར་རོ

༑ ༑ སྦྱོར་བ་འོག་མ་རྣམས་ལ་ཡང་བདག་ཉིད་ལྷར་བསྐྱེད་པ་དང༌། ཟ་མ་ཏོག་ཏུ་རྫས་བཞག་སྟེ་སྒྲུབ་པ་དང༌། ལས་སྦྱོར་གྱི་དུས་སུ་གནོད་པའི་རྟགས་རྣམས་མེད་པར་གྱུར་གྱི་བར་དེ་སྲིད་དུ་བསྐུ་བར་བྱ་བ་ནི་ཐམས་ཅད་དུ་ཤེས་པར་བྱ་བ་ཡིན་ནོ། །གཉིས་པ་ཤ་པགས་བར་ན་ཡོད་པ་བཟློག་པ་ནི། ལྷའི་རྣལ་འབྱོར་དང་ལྡན་པས་སྔར་གྱི་རྫས་ཀྱི་སྟེང་དུ། ཤུ་དག གླ་རྩི། ( ¡¶ ཞ ¡·¡¶ ལུ ¡· + རུ་རྟ། ) གུ་གུལ། མུ་ཟི ༑ རོ་རས། ཁྱི་ལུད། མི་ཤི་པའི་ལྟོ་བ་ནས་བཏོན་པའི་དྲི་ཆེན། གང་ཟག་བཟང་པོའི་དྲི་ཆེན། སྒོག་སྐྱ། བཙན་དུག ཐ་མལ་པའི་དྲི་ཆེན་གྱི་མར་ཁུ། རུས་པའི་ཕྱེ་མ ༑ ཚིལ་ཆེན་ལ་སོགས་ཏེ། རྫས་བཅུ་གསུམ་པོ་ལ་སྔགས་འབུམ་ཕྲག་དྲུག་བཟླས་ཏེ། དབང་པོའི་སྒོར་འདུག་གོ །ཆོ་ག་ལྷག་མ་རྣམས་ནི་སྔ་མ་བཞིན་ཏེ། དེ་ལྟར་བྱས་ན་ཉི་མའི་འོད་ཀྱིས་མུན་པའི་ཚོགས་བཅོམ་པ་བཞིན་དུ་ཤ་མདངས་ཀྱི་ནད་ཞི་བར་འགྱུར་རོ། །གསུམ་པ་ཤ་ལ་བབས་པ་བཅོས་པ་ནི་རྫས་གོང་མ་རྣམས་ཀྱི་སྟེང་དུ་གླ་རྩི་དང་དྲི་ཆུ་ལ་འབུམ་ཕྲག་དགུ་བཟླས་ནས་རླུང་རྒྱུ་བ་དང་བསྟུན་ཏེ་སྣ་བུག་གཡོན་ནས་བཏུང་བར་བྱའོ། །ཆོ་ག་ལྷག་མ་རྣམས་ནི་སྔ་མ་བཞིན་ཏེ། དེ་ལྟར་ན་འབར་བའི་མེས་ནགས་ཚལ་བསྲེགས་པ་བཞིན་ཏེ། ནད་ལས་གྲོལ་བར་འགྱུར་རོ། །བཞི་པ་ནི་རྫས་གོང་མ་རྣམས་ཀྱི་སྟེང་དུ་གླ་རྩི་དང༌། ཨ་རུ་ར་རྣམ་པར་རྒྱལ་བ་རྣམས་ལ་བསྒྲུབ་པ་སྔ་མ་བཞིན་བྱས་ནས་རྫས་རྣམས་ལ་སྔགས་བྱེ་བ་ཕྲག་གཅིག་བཟླས་ལ། ལུས་ལ་བསྐུ་ཞིང་ཁོང་དུ་བཏང་ན། ཉི་མས་གངས་བཞུ་བ་བཞིན་ནད་འཇོམས་པར་འགྱུར་རོ། །ལྔ་པ་ནི་སྔར་གྱི་རྫས་ཀྱི་སྟེང་དུ། ཨ་རུ་ར། དྲི་ཆུ། གླ་རྩི་རྣམས་སྦྱར་ནས། བསྒྲུབ་པ་སྔ་མ་བཞིན་དུ་བྱས་ཏེ་སྔགས་བྱེ་བ་ཕྲག་གཉིས་བཟླས་ཏེ་ཁོང་དུ་བཏང་བ་དང༌། བདུག་པ་དང༌། བྱུག་པ་བྱས་ན། རྡོ་རྗེ་ཕ་ལམ་གྱིས་རིན་པོ་ཆེ་ཕུག་པ་བཞིན་དུ་རུས་པའི་ནད་རྣམས་ཞི་བར་འགྱུར་རོ། །གོང་མའི་རྫས་ཀྱི་སྟེང་དུ་རྫས་ཕྱི་མ་ལྡབས་པ་རྣམས་ནི་སྔར་གྱི་སྟེང་དུ་ཆེ་བར་གཏང་བའི་དོན་ཏོ།

།འདི་ནི་འཕགས་མ་སྒྲོལ་མ་ཀུ་རུ་ཀུ་ལླེ་སྟེ། རྣམ་པར་རྒྱལ་མ་ཞེས་བྱ་བའི་ལས་ཀྱི་ཡན་ལག་ཀླུ་ནད་གསོ་བ་སྟེ་བཅོ་བརྒྱད་པའོ།། །།བཅུ་དགུ་པ་བཙོན་ར་ལས་ཐར་པ་ལ་བཞི། དགོས་པ་དང༌། རྟེན་བཤམ་པ་དང༌། ཉེ་བསྙེན་དང༌། ལས་སྦྱོར་རོ། །དང་པོ་ནི་མིའི་བདག་པོ་ལ་སོགས་པས་རབ་ཏུ་བསྡམས་པ་ལས་ཐར་བར་བྱ་བའི་ཕྱིར་རོ། །གཉིས་པ་ནི་དཀྱིལ་འཁོར་ཁྲུ་གང་པ་བ་ལང་གི་ལྕི་བས་བྱུགས་པའི་དབུས་སུ་ཨུཏྤལ་ཛཿས་མཚན་པ་བྲི། དེར་མེ་ཏོག་ཚོམ་བུ་དགོད། མེ་ཏོག་ཚོམ་བུ་ལྔ་ཕྱི་རོལ་དུ་དགོད་པའོ། །ཉེ་བསྙེན་ནི་ཡན་ལག་བཞིས་བདག་ཉིད་ལྷའི་རྣལ་འབྱོར་རྫོགས་པར་བྱས་ལ། མདུན་དུ་མཎྜལ་གྱི་སྟེང་དུ་ཡན་ལག་བཞིས་བདག་ལྟ་བུའི་རྗེ་བཙུན་མ་བསྐྱེད་ལ། ཕྱག་འཚལ ༑ མཆོད་པས་མཆོད། བསྟོད་པ་རྩ་གཅིག་པ་དང་ཡན་ལག་བདུན་པ་བྱས་ནས ༑ བཙོན་ར་ལས་ཐར་བར་མཛོད་ཅེས་གསོལ་བ་གདབ། དེ་ནས་རང་སྒྲོལ་མ་དཀར་མོར་བསམས་པའི་ཛ་ལས་འོད་འཕྲོས། བསྒྲུབ་བྱ་ཐམས་ཅད་ཁྲི་མོན་ལ་སོགས་པ་ལས་ཐར་བར་བསམ་ཞིང༌། ཐུན་བཞྀའི་ངེས་པས་ཁྲི་ཕྲག་ཡན་ཆད་བཟླས ༑ ཐུན་མཚམས་སུ་མཎྜལ་གྱི་སྒྲོལ་མའི་ཡེ་ཤེས་པ་གཤེགས་པ་དང་དམ་ཚིག་པ་བདག་ལ་བསྡུའོ། །སྒྲུབ་པའམ་ལས་སྦྱོར་ནི། རྟེན་བཤམ་པ་ནས་མདུན་དུ་བསྐྱེད་པ་ལ་མཆོད་པ་ཡན་ལག་བདུན་པ་སྔར་བཞིན་བྱས་ནས་སྨྲ་བཅད་བྱས་ལ ༑ སྔགས་བརྒྱ་རྩ་བརྒྱད་རེ་ཐོན་པ་དང༌། མཆོད་པ་དང༌། བསྟོད་པ་དང༌། གསོལ་བ་གདབ་པ་བྱ་བ་མཚན་ཐོག་ཐག་གཅིག་གམ། བཙོན་ར་ལས་ཐར་པའི་མཚན་མ་དངོས་སམ། རྨི་ལམ་དུ་བྱུང་བའི་བར་དེ་སྲིད་དུ་བྱའོ། །འཕགས་མ་སྒྲོལ་མ་སྡུག་བསྔལ་ཐམས་ཅད་བསྲེག་པའི་ལས་ཀྱི་ཡན་ལག་ཁྲི་མོན་ལས་ཐར་པ་སྟེ། བཅུ་དགུ་པའོ།། །།ཉི་ཤུ་པ་མི་སྣང་བ་བསྒྲུབ་པ་ལ་ནི། སྤྱིའི་བསྙེན་པ་སོང་ནས། ཉེ་བར་བསྙེན་པ་སྟེ། བསྒྲུབ་པ་དང་ལས་སྦྱོར་གཉིས་སོ། །དང་པོ་རྫས་བསག་པ་ནི། མ་ཧེའི་མིག འུག་པའི་མིག གཡག་རྒོད་ཀྱི་ལྕེ ( ¡¶ ཞ ¡· + མིག ) ། མི་རིགས་བཟང་པོའི་མཁྲིས་པ་བཞི་ཆ་མཉམ་ལ་ཞིབ་ཏུ་སྦྱངས་པ་ལས་རི་ལུ་སྲན་མ་ཙམ་ཁ་ཡར་བྱས་པ་གསེར་ལ་སོགས་པ་རཏྣའི་གའུའི་ནང་དུ་བཅུག་སྟེ།

མཎྜལ་ཟླུམ་པོ་ལ་མེ་ཏོག་ཚོམ་བུ་ལྔའམ་གསུམ་བཀོད་པའི་དབུས་སུ་བཞག བདུད་རྩི་འཁྱིལ་བའི་སྔགས་ཀྱིས་རི་ལུ་བསྲུངས་ལ།བདག་ཉིད་ཡན་ལག་བཞིས་འདི་ཉིད་ཀྱི་སྒྲོལ་མར་བསྐྱེད་ལ ༑ ལག་པ་གཡས་བས་རི་ལུ་གའུའི་སྟེང་ནས་མནན་ལ། ཐུན་བཞིའི་ངེས་པས་སྒྲའམ་འོད་ལ་སོགས་པའི་རྟགས་བྱུང་བྱུང་དུ་བསྒྲུབ་པར་བྱའོ། །རྟགས་བྱུང་བ་དང་ ༑ ལས་སྦྱོར་ནི་རི་ལུ་ཁར་བཅུག་སྟེ། ལྕེ་ལྐོག་ཏུ་སྦས་ན་མི་སྣང་བར་འགྱུར་རོ ༑ ༑ སླར་བཏོན་ན་མཐོང་བར་འགྱུར་རོ། །ཡང་ན་མིག་ལ་བྱུགས་ན། བདག་གིས་ལོ་ཀ་གསུམ་མཐོང་ཞིང་གཞན་གྱིས་མི་མཐོང་བར་འགྱུར་རོ། །འཕགས་མ་སྒྲོལ་མ་དངོས་གྲུབ་ཐམས་ཅད་པའི་ལས་ཀྱི་ཡན་ལག་མི་སྣང་བའི་ཆོ་ག་སྟེ། ཉི་ཤུ་པའོ།། །།ཉི་ཤུ་རྩ་གཅིག་པ་མཐོང་བའི་ཆོས་ལ་འོག་མིན་ལ་སོགས་པར་ཡིད་ཀྱི་ཤུགས་ཀྱིས་འགྲོ་ཞིང་འཕགས་པ་རྣམས་དང་སྤྱོད་ཡུལ་གཅིག་པའི་ཆོ་ག་ལ་གསུམ ༑ བསྙེན་པ་དང༌། ཉེ་བསྙེན་ཏེ། སྒྲུབ་པ་དང༌། ལས་ལ་སྦྱར་བའོ། །དང་པོ་ནི། སྤྱིའི་སྒྲུབ་ཐབས་ ( ¡¶ ལུ ¡· + བཞིན་ ) སྔོན་དུ་སོང་བས་སོ། །གཉིས་པ་ནི། རལ་གྲིའི་རྒྱུ་ཡུ་བ་ཟངས་ཞུན་གསེར་དང་ལྕགས་བསྲེས་པ། མཐའ་མ་རྣམས་གསེར་ལས་བྱས་པ། ཞེང་སོར་གཉིས་པ་ལ། ཆུར་སོར་བཅུ་གཅིག་པའི་གཡོན་ན་ ( ¡¶ ལུ ¡· + ཡར་ ) ཨཱ་ལི་གཡས་པར་ཀཱ་ལི། དབུས་སུ་རྗེ་བཙུན་མའི་རྩ་སྔགས་དང་ཡི་གེ་བཅུ་པ་གཟོང་གིས་བྲི། དེའི་མདུན་དུ་སྣོད་གཙང་མའིམདུན་ ( ¡¶ ལུ ¡· ནང་ ) དུ་བཞག་པ་ཡན་ལག་བཞིས་བདག་ཉིད་འདི་ཉིད་ཀྱི་སྒྲོལ་མར་བསྐྱེད་ལ། རལ་གྲི་ཡང་ཡན་ལག་བཞིས་བདག་ལྟ་བུའི་སྒྲོལ་མར་བསྐྱེད་ལ། རལ་གྲི་ལག་པ་གཡས་པས་བཟུང་ལ་སྔགས་བཟླས་ན། གྲུབ་པའི་རྟགས་སུ་ཡུ་བ་ལ་དམིགས་ཏེ་བཟླས་ན་སྒྲ་བྱུང་ན་རབ། སོ་ལ་དམིགས་ཏེ་བཟླས་ན་མེ་སྟག་འཕྲཽ་སྟེ་འབྲིང༌། མེ་རི་ལ་དམིགས་ཏེ་བཟླས་ན་འོད་འཕྲོ་བ་ཐ་མ་སྟེ། གང་བྱུང་ཡང་འགྲུབ་པས། དེ་ནས་ལས་ལ་སྦྱར་བ་བྱ་སྟེ་ལས་ལ་སྦྱར་བ་ནི། འཇིག་རྟེན་གྱི་རྫས་དང༌།

ལོངས་སྤྱོད་དང་ ༑ འབྲེལ་བ་ཐམས་ཅད་ལ་རྩྭ་ལྟ་བུར་ཆགས་པ་མེད་པར་བྱ་བ་ནི་ཤིན་ཏུ་གཅེས་ལ། དེ་ནས་རལ་གྲི་ལག་པ་གཡས་པས་བཟུང་སྟེ། རྩེ་མོ་ཁར་བཅུག་ན་འོག་མིན་ལ་སོགས་པ་གང་བསམས་པའི་གནས་སུ་ཕྱིན་ཅིང་ཞིང་ཁམས་ཐམས་ཅད་སྒྲུབ་པ་པོ་དེའི་དབང་དུ་འགྱུར་རོ། །འཕགས་མ་སྒྲོལ་མ་ཡོངས་སུ་རྫོགས་པར་བྱེད་པའི་ལས་ཀྱི་ཡན་ལག མཆོག་སྒྲུབ་པ་སྟེ་ཉི་ཤུ་རྩ་གཅིག་པ། རྫོགས་སོ ༑༑ ༑༑ དེ་ལྟར་ཕྱག་འཚལ་ཉི་ཤུ་རྩ་གཅིག་ལ་སྒྲུབ་ཐབས་ཉི་ཤུ་རྩ་གཅིགལས་ཀྱི་ཡན་ལག་ཉི་ཤུ་རྩ་གཅིག་བཤད་པ་ཡིན་ནོ། ། ( ¡¶ ལུ ¡· + ཉི་ཤུ་རྩ་གཅིག་པའི་ཕྱག་འཚལ་དཀོན་མཆོག་གསུམ་མཚོན་ཞེས་བྱ་བ་ལ་སོགས་པ་ནི་སློབ་དཔོན་འཕགས་པ་ཀླུ་སྒྲུབ་ཀྱིས་མཛད་པའི་སྤྱིའི་སྒྲུབ་ཐབས་ཉིད་ཡིན་ནོ་ཞེས་གསུངས་པ་སྟཻ་དེ་རང་གི་སྒྲུབ་ཐབས་ཀྱང་བཞུགས་སོ། ། ) སྤྱིའི་སྒྲུབ་ཐབས་མ་གཏོགས་པའི་སྒྲུབ་ཐབས་དང༌། ལས་ཀྱི་ཚོགས་ཉི་ཤུ་རྩ་གཅིག་པའི་གཞུང་ནས་བསྙེན་པ་ཞེས་མིང་དུ་བཏགས་པ་རྣམས་ནི། དོན་ཉེ་བར་བསྙེན་པ་ཉིད་ཡིན་ནོ། །བསྙེན་པ་དངོས་ནི་སྤྱིའི་སྒྲུབ་ཐབས་བཞིན་བསྐྱེད། ཡི་གེ་བཅུ་པའི་གཟུངས་རིང་པོ་ལ་འབུམ་ཕྲག་བཅུ་གཉིས་ལ་སོགས་པ་སོང་ནས། སྒྲུབ་ཐབས་ཉི་ཤུ་རྩ་གཅིག་པོ་ནས་འབྱུང་བའི་ལས་འགྲུབ་ལ། གཞན་དུ་ན་མི་འགྲུབ་པར་འགྱུར་རོ། །ཡང་འདི་དག་གི་བདག་ཉིད་བདག་ཡན་ལག་བཞི་རྫོགས་སུ་བསྐྱེད་ཀྱང་ཐུན་མཚམས་སུ་ཡེ་ཤེས་སེམས་དཔའ་གཤེགས་སུ་གསོལ་བ་ནི། མི་དགོས་ཏེ། ཅི་འདིར་འཕྲོ་བཅད་པ་ཉིད་ཀྱིས་བཏུབ་བོ། །སོ་སོའི་སྔགས་ནི་སོ་སོའི་གཞུང་ཉིད་ན་གསལ་ལོ། །སྤྱིའི་སྒྲུབ་ཐབས་བཞིན་བསྙེན་པ་ཡོངས་སུ་རྫོགས་ནས་གཞུང་སོ་སོ་ནས་འབྱུང་བའི་སྒྲུབ་པ་དང༌། ལས་ལ་སྦྱར་བ་བྱས་ན། ཇི་ལྟར་བཤད་པའི་དངོས་གྲུབ་རྣམས་འགྲུབ་བ་ལ་ཐེ་ཚོམ་མི་བྱ་སྟེ། ངེས་པར་འགྲུབ་པར་འགྱུར་རོ། །སྤྱིའི་སྒྲུབ་ཐབས་ལ་སོགས་པ་ཉི་ཤུ་རྩ་གཅིག་པོ་ཐམས་ཅད་ལ་ཐུན་མོང་དུ་དགོས་པའི་ཡན་ལག་ལྔ་སྟེ།

བར་ཆད་ཞི་བར་བྱ་བའི་ཕྱིར་གཏོར་མ། དངོས་གྲུབ་མྱུར་དུ་འགྲུབ་པར་བྱ་བའི་ཕྱིར་ཆུ་སྦྱིན། ཐུན་མཚམས་སུ་ཚོགས་བསག་པར་བྱ་བའི་ཕྱིར་སཱཙྪ། དུས་གསུམ་ཀྱི་སྐྱེ་བ་ཡོངས་སུ་ཤེས་པར་བྱ་བའི་ཕྱིར་རྨི་ལམ་བརྟག་པ། ཁྱད་པར་དུ་རྗེ་བཙུན་མ་མཉེས་པར་བྱ་བའི་ཕྱིར་བུད་མེད་སྐྱེ་གནས་དམན་པ་ལ་ཕན་གདགས་པ་དང་ལྔ་སྟེ། ཐུན་མཚམས་དང་འབྲེལ་བའི་ཡན་ལག་གོ །དེ་ལ་དང་པོ་ནི། གསེར་ལ་སོགས་པ་སྣོད་གས་ཆག་མེད་པ་མཛེས་པའི་ནང་དུ་འོ་མ། མར། སྲན་ཆན། མེ་ཏོག འབྲས་ཡོས། དྲི་ཞིམ་ཞིང་སྲོག་ཆགས་མེད་པའི་ཆུ། ཁུར་བ་ཤ་བཙོས། ཆང་ལ་སོགས་པ་བླུགས་ཏེ། མ་འབྱོར་ན་ནི་ཟན་དང་ཆུ་གཙང་ལ་སོགས་པ་ཇི་ཙམ་འབྱོར་པ་ལ་བྱའོ། །དེ་ནས་བདག་ཉིད་སྒྲོལ་མའི་ང་རྒྱལ་དང་ལྡན་པས་ཨོཾ་ཨཱཿཧཱུྃ་ཞེས་བརྗོད་པས་སྣོད་རྒྱ་ཆེ་བའི་འཇིག་རྟེན་གྱི་ཁམས་ཐམས་ཅད་གང་བ། བཅུད་བདུད་རྩྀའི་ངོ་བོས་གང་བར་བསམས་ལ། ཨོཾ་ཨ་ཀཱ་རོའི་ལྔགས་ལན་གསུམ་བརྗོད་ཅིང་སེ་གོལ་གསུམ་གཏོགས་པས་ཕྱོགས་སྐྱོང་བཅུས་གཙོ་བྱས་པའི་རིགས་དྲུག་ཐམས་ཅད་ཚིམས་པར་བསམས་ལ། དབེན་པའི་གནས་སུ་གཏང་བར་བྱའོ། །གཏོར་མའི་ཆོ་ག་སྟེ་རྩ་གཉིས་པའོ།། །།གཉིས་པ་ཆུ་སྦྱིན་ནི། མཚོའམ། ཁྲོན་པའམ། འབབ་ཆུ་གཙང་མའི་འགྲམ་དུ་ཕྱིན་ལ། བདག་རྗེ་བཙུན་མའི་ང་རྒྱལ་དང་ལྡན་པས་སྙིང་གའི་ཏཱྃ་ལས་འོད་ཟེར་འཕྲོས་ཏེ། ཡི་དྭགས་ཀྱི་ཚོགས་ཐམས་ཅད་བཀུག་ནས་མདུན་དུ་ལྷགས་པ་ལ། མཆོག་སྦྱིན་གྱི་ཕྱག་ལས་བདུད་རྩིའི་རྒྱུན་བྱུང་བར་བསམ་ཞིང༌། ཨོཾ་ཏཱ་རེ་ཞེས་བྱ་བ་ལ་སོགས་པའི་སྔགས་དང༌། ཆུ་དང་སེ་གོལ་རེ་བྱ་བ་ལན་རེ་སྤྱིར་ཉི་ཤུ་རྩ་གཅིག་ལ་སོགས་པ་སྦྱིན་པས་ཚིམས་ནས་སྒྲིབ་པ་དང་བྲལ་ཏེ། སྒྲོལ་མའི་སྐུ་ལྟ་བུར་གྱུར་ནས་བདག་ལ་ཤིས་པར་བརྗོད་ཅིང་རང་གི་གནས་སུ་འགྲོ་བར་བསམ་མོ། །ཆུ་སྦྱིན་གྱི་ཆོ་ག་སྟེ་རྩ་གསུམ་པའོ།། །།གསུམ་པ་སཱཙྪའི་ཆོ་ག་ནི། དཀར་བའི་ས་བླངས་ལ་དྲི་ཞིམ་པོའི་ཆུས་སྦྲུས་པའི་འཇིམ་པའི་ཕུང་པོའི་སྟེང་དུ།

ཟླ་བའི་དཀྱིལ་འཁོར་ཉ་གང་བ་དེར་ཏཱཾ་ལ་རིགས་ལྔའི་སྙིང་པོས་བསྐོར་བར་བསམ་སྟེ། བདག་སྒྲོལ་མའི་ང་རྒྱལ་དང་ལྡན་པས་ལག་པ་གཡས་པས་རེག་སྟེ། ཏཱཾ་ཨོཾ་ཧཱུྃ་ཏྲཱཾ་ཧྲཱིཿཨཿ ཞེས་ལན་ལྔ་ལ་སོགས་པ་བཟླས་པས་སྒྲོལ་མ་དེ་རིགས་ལྔའི་རང་བཞིན་དུ་ཞུ་བ་ལས་བྱུང་བའི་འཇིམ་པར་བསམས་ལ། ཨོཾ་ཏཱ་རེ་ཞེས་བྱ་བ་ལ་སོགས་པའི་སྔགས་ཀྱིས་མཆོད་རྟེན་བཏབ་ལ ༑ ཇི་ཙམ་ཐེབས་པ་གྲལ་ལ་ཚར་བར་བཞུགས་པ་དང༌། དེ་རྣམས་མི་དམིགས་ཏེ་སྟོང་པ་ལས་བྷྲཱུཾ་ལས་གཞལ་ཡས་ཁང༌། དེ་རྣམས་རེ་རེའི་ནང་དུ་རྗེ་བཙུན་མ་སྒྲོལ་མ་དམ་ཚིག་སེམས་དཔའ་བསྐྱེད་པ་དང༌། ཡེ་ཤེས་པ་གཞུག་པ་དང༌། སྐྱེ་མཆེད་དང་སྐུ་གསུང་ཐུགས་བྱིན་གྱིས་བརླབ་པ་དང༌། དབང་བསྐུར་ལ་རིགས་བདག་གིས་རྒྱས་གདབ་སྟེ་མཆོད་པ་རྒྱ་ཆེ་བས་མཆོད་དེ། ཡེ་ངྷརྨཱ་ཟློས་ཤིང་མེ་ཏོག་དོར་ནས་མཆོད་རྟེན་ཆེ་བ་ལ་སོགས་པའི་ནང་དུ་སྤྱན་དྲངས་ལ་བཞུགས་སུ་གསོལ་བར་བྱའོ། །མཆོད་རྟེན་ཆེན་པོ་བྱེད་ཀྱང་ཆོ་ག་འདི་ཉིད་ཡིན་ནོ། །སཱཙྪ་གདབ་པའི་ཆོ་ག་སྟེ་རྩ་བཞི་པའོ།། །།བཞི་པ་དུས་གསུམ་གྱི་སྐྱེ་བ་རྨི་ལམ་དུ་བརྟག་པ་ནི། ཡར་གྱི་ངོ་ལ་གསོ་སྦྱོང་ལ་གནས་པས་རུ་རྟའི་ཐལ་བ་ཟ་མ་ཏོག་ལ་སོགས་པའི་ནང་དུ་བླུགས་ལ། བདག་གི་མདུན་དུ་མཎྜལ་ལ་སོགས་པའི་སྟེང་དུ་བཞག་ལ་ཡན་ལག་བཞི་ཡོངས་སུ་རྫོགས་པའི་ལྷའི་ང་རྒྱལ་དང་ལྡན་པས་ཟ་མ་ཏོག་ལ་ལག་པས་རེག་སྟེ། ཐུན་བཞིའི་སྦྱོར་བས་ཨོཾ་ཏཱ་རེ་ཞེས་བྱ་བ་ལ་སོགས་པའི་སྔགས་སྟོང་ཕྲག་བཅུ་གཉིས་བཟླས་ལ། གློ་དེ་ལ་མཆི་མ་ཡང་གདབ་བོ། །དེ་ནས་ཡར་ངོའི་ཚེས་བརྒྱད་ནས་བཅོ་ལྔའི་བར་དུ་དྲི་ཞིམ་པོའི་ཆུས་ལུས་ཁྲུས་བྱ། རུ་རྟའི་ཐལ་བ་ཆུ་གཙང་མ་དང་སྦྱར་ལ་སྣ་བུག་ན་ཡར་འཐུངས་ཏེ། རྗེ་བཙུན་མ་དུས་གསུམ་གྱི་དངོས་པོ་ཤེས་པར་མཛོད་ཅིག་ཅེས་གསོལ་བཏབ་ནས། རྗེ་བཙུན་མ་ལ་རྩེ་གཅིག་ཏུ་གུས་པའི་བསམ་པ་དང༌། དུས་གསུམ་གང་དུ་སྐྱེས་པ་དང༌། སྐྱེ་བ་སྐྱེ་བར་འགྱུར་བ་ཞེས་པ་བྱ་བ་ལ་སོགས་པའི་བསམ་པ་དང་ལྡན་པས་གཞོགས་གཡས་པ་འོག་ཏུ་བཅུག་སྟེ

༑ སེང་གེའི་ཉལ་སྟངས་ཀྱིས་ཉལ་ནས་གཉིད་ལོག་ན་རྨི་ལམ་དུ་ཅི་དང་ཅི་འདོད་པ་སྟོན་པར་འགྱུར་རོ། །དུས་གསུམ་བརྟག་པའི་ཆོ་ག་སྟེ་རྩ་ལྔ་པའོ།། །།རྩ་དྲུག་པ་རྗེ་བཙུན་མ་མཉེས་པར་བྱ་བའི་ཕྱིར། སྐྱེ་བ་དམན་པ་ལ་ཕན་གདགས་པ་ལ་ལྔ། སྦྲུམ་མ་བདེ་བར་བཙའ་བ་དང༌། མགོ་མཇུག་ལྡོག་པ་ལ་སོགས་མྱུར་དུ་ཐོན་པ་དང༌། བུད་མེད་མོ་གཤམ་བུ་མེད་པ་ལས་བུ་སྐྱེས་བ་དང༌། སྲིའུ་གསོ་བ་དང༌། འབྱུང་པོ་དང་དུད་འགྲོ་ལ་སོགས་པའི་གནོད་པ་བཟློག་པའོ།། དང་པོ་ནི་ཡན་ལག་བཞིས་ལྷའི་ང་རྒྱལ་དང་ལྡན་པས། གི་ཝང་དང༌། ཡུང་བ། གླ་རྩི་གསུམ་རི་ལུ་བྱས་པའི་སྣག་ཚས་གཟུངས་སྔགས་རིང་པོ་བྲིས་ལ་བུམ་པའི་ཁ་རྒྱན་ལ་གདགས་ཏེ། དེ་ཡང་བུམ་པ་མཚན་ཉིད་དང་ལྡན་པའི་ནང་དུ་བདུད་རྩི་ལྔ་དང༌། འབྲུ་ལྔ་དང༌། རཏྣ་ལྔ་དང༌། ¡Ã སྙིང་པོ་ལྔ་དང༌། ( ¡¶ ཞ ¡· - སྙིང་པོ་ལྔ་དང༌༑ ) སྨན་ལྔ་དང༌། ཆུ་གཙང་མས་དགང༌། ཁ་རྒྱན་དང་མགུལ་ ཆིངས་བཅིངས། ¡Ã དེ ( ¡¶ ལུ ¡· རྡོ་རྗེ་ ) ་ལ་གཟུངས་ཐག་བཏགས་པ་དེའི་སྟེང་དུ་བཞག་ལ་བདག་ལྷའི་ང་རྒྱལ་དང་ལྡན་པས་གཟུངས་ཐག་ནས་བཟུང་སྟེ། ཨོཾ་ཏཱ་རེ་ཞེས་བྱ་བ་ལ་སོགས་པའི་གཟུངས་སྔགས་ཉེར་གཅིག་བཟླས་པས་བུམ་པ་བྱིན་གྱིས་བརླབས་ལ། ནམ་ཕྱེད་ཡོལ་བའི་དུས་སུ་བུད་མེད་དེ་རྩྭ་ཀུ་ཤའི་སྟེང་དུ་བཞག་ལ། རྗེ་བཙུན་མ་ལ་མཆོད་པ་བྱས་ཏེ། གསོལ་བ་བཏབ་ནས་སྔགས་ཀྱི་ཆུས་ཁྲུས་བྱས་ན། ན་ཚ་མེད་པར་བདེ་བར་བཙའ་བར་འགྱུར་རོ། །གཉིས་པ་ནི་ལྷའི་ང་རྒྱལ་དང་ལྡན་པར་བྱས་ལ། མར་ལག་མཐིལ་དུ་བཞག་ལ་སྔགས་ཉི་ཤུ་རྩ་གཅིག་བཟླས་ནས་མགོ་ལུས་ཐམས་ཅད་དང༌། བྷ་ག་ལ་བྱུགས་ན་མགོ་གཞུག་ལོག་པ་ཐམས་ཅད་ལས་གྲོལ་ཏེ་བདེ་བར་བཙའ་བར་འགྱུར་རོ། །གསུམ་པ་ནི་བོ་དེ་ཙེ་མིག་མ་ཕུག་པ་རྡོག་པོ་འགའ་ཞིབ་པར་བཏགས་པ་དང༌། བ་དམར་སེར་གྱི་འོ་མ་བསྲེས་པས་བུམ་པ་བཀང་སྟེ། བུམ་པའི་ཆོ་ག་ལྷག་མ་ནི་སྔ་མ་བཞིན་དུ་བྱས་ལ། ལག་པ་གཡས་པས་བུམ་པ་ཁ་བཀབ་ནས་སྔགས་ཉི་ཤུ་རྩ་གཅིག་བཟླས་ཏེ།

ཟླ་མཚན་བྱུང་བ་ཆད་ནས་ཞག་གསུམ་ལོན་པའི་བར་དུ་བུམ་པའི་ཆུ་བླུད་ན། བུད་མེད་དེ་ལ་བུ་སྐྱེ་བར་འགྱུར་རོ། །བཞི་པ་ནི་བྱིས་པ་སྐྱེས་མ་ཐག་པ་ལ་ཁྲུས་ཀྱི་ཆོ་གའི་ལེའུ་བཞིན་ཁྲུས་བྱ་བ་དང༌། སྲུང་བའི་འཁོར་ལོ་ཆོ་ག་ནས་འབྱུང་བ་བཞིན་སྲུང་འཁོར་གདགས་པ་དང༌། འདི་ཉིད་ཀྱི་གཟུངས་སྔགས་བྲིས་ཏེ་བཏགས་ནས་དཀོན་མཆོག་མཆོད་པ་དང༌། རྗེ་བཙུན་མ་ལ་གསོལ་བ་གདབ་པ་དང༌། འབྱུང་པོ་སྤྱི་ལ་གཏོར་མ་བཏང་ན་སྲིའུ་འཚོ་བར་འགྱུར་རོ། །ལྔ་པ་ནི་ལྷའི་ང་རྒྱལ་དང་ལྡན་པས་ཡུངས་དཀར་ལ་གཟུངས་ལན་ཉི་ཤུ་རྩ་གཅིག་བཟླས་པ་དེས་བྲབས་ན་འཕྲལ་དུ་གདོན་རྣམས་འབྲོས་པ་དང༌། འབུ་སྲིན་དང༌། རི་བོང་ལ་སོགས་པས་ཞིང་ཟོས་པ་ལ་ཡང་ཕན་པར་འགྱུར་ཏེ། སྡུག་བསྔལ་ཐམས་ཅད་ལས་གྲོལ་བར་འགྱུར་རོ། །བུ་ཆུང་བསྐྱེད་ཅིང་སྲུང་བ་ལ་སོགས་པའི་ཆོ་ག་སྟེ་ཉི་ཤུ་རྩ་དྲུག་པ་རྫོགས་སོ།། །།མཇུག་གི་དོན་ནི་འདི་ཡིན་ཏེ། བདེ་བར་གཤེགས་པ་ཐམས་ཅད་སྐྱེད་པར་བྱེད་པའི་ཡུམ་སྒྲོལ་མའི་རྣལ་འབྱོར་ལས་བྱང་ཆུབ་སྒྲུབ་པ་དང༌། ལམ་གྱི་ཡན་ལག་ཞི་བ་ལ་སོགས་པའི་ལས་དུ་མ་སྒྲུབ་པ། བདག་དང་གཞན་གྱི་དོན་སྒྲུབ་པར་བྱེད་པའི་མདོར་བསྡུས་པ་འདི་ནི། ཐོག་མར་ཀླུ་སྒྲུབ་ཀྱི་ཐུགས་རྗེའི་པདྨ་ལས

༑ ཉི་མ་སྦས་པ་སྦྲང་མ་དང་འདྲ་བས་ ( ¡¶ ལུ ¡· + དངོས་གྲུབ་ཀྱི་ ) སྦྲང་རྩི་གཞིབས་ཏེ ༑ འགྲོ་བ་རྣམས་ལ་ཕན་གདགས་པར་བྱ་བའི་ཕྱིར་གཞུང་དུ་བཀོད་པ་སྟེ། དགེ་བ་དེས་འགྲོ་བ་རྣམས་སངས་རྒྱས་སུ་གྱུར་ཅིག་ཅེས་བྱ་བའི་དོན་ཏོ། །གཞུང་གཞན་སྤྱིའི་སྒྲུབ་ཐབས་དང༌། སྒྲུབ་ཐབས་ཉི་ཤུ་རྩ་གཅིག་དང༌། ལས་ཀྱི་ཡན་ལག་སྟེ་ཉི་ཤུ་རྩ་དྲུག་གི་དམ་ ( ¡¶ ཞ ¡· - དམ་ ) ཚིག་གི་དོན་རྣམས་ནི་གཞུང་མངས་པས་འཇིགས་པས་འདིར་མ་བྲིས་ཏེ། གཞུང་ཉིད་དུ་རྟོགས་པར་སླའོ། །འདིར་ནི་མངོན་པར་རྟོགས་པ་ལག་ཏུ་བླང་པའི་རིམ་པ་རྣམས། བླ་མའི་གསུང་ལ་བརྟེན་ནས་བྲིས་པའོ། །བསྟོད་པ་ཉི་ཤུ་རྩ་གཅིག་པའི་སྒྲུབ་པའི་ཐབས་ཀྱི་ཡན་ལག་དང་བཅས་པ་ལས་སྣ་ཚོགས་འབྱུང་བའི་རྒྱུད་དང། རྗེ་བཙུན་མ་སྒྲོལ་མས་ལུང་བསྟན་པ་ལ་བརྟེན་ནས། ཁ་ཆེའི་སློབ་དཔོན་ཉི་མ་སྦས་པས་མཛད་པའོ། །ཉི་མ་སྦས་པས་མཛད་པའི་གཞུང་འདི་ཡི། །གསལ་བྱེད་འདི་ནི་བསྐུལ་བ་དག་གི་ངོར། ། དགེ་བསྙེན་གྲགས་པ་རྒྱལ་མཚན་བདག་གིས་ནི། །དཔལ་ལྡན་ས་སྐྱའི་གཙུག་ལག་ཁང་དུ་བྱས། །ཉེས་གང་བླ་མའི་ཚོགས་ལ་བཟོད་པར་གསོལ། །འདི་སྦྱར་བ་ལས་དུབ་པར་གྱུར་པ་ཡི། །དགེ་བ་དྲི་མེད་ཁ་བ་ལྟར་དཀར་དེས། །འགྲོ་ཀུན་ཉོན་མོངས་བསལ་ནས་རང་བྱུང་ཤོག །བསྟོད་པ་ཉི་ཤུ་རྩ་གཅིག་པའི་མངོན་པར་རྟོགས་པ་ཡན་ལག་དང་བཅས་པ་ཁ་ཆེའི་སློབ་དཔོན་ཉི་མ་སྦས་པས་མཛད་པའི་གསལ་བྱེད་ཡོངས་སུ་རྫོགས་སོ།། །། ( ¡¶ ལུ ¡· + ༄༅། །རྡོ་རྗེ་སྒྲོལ་མའི་མན་ངག་བཞུགས་སོ། ། ) ༄༅། །རྡོ་རྗེ་སྒྲོལ་མ་ཐུགས་ཀྱི་རིགས་སོ། །འདོད་པའི་དོན་ཀུན་ནི་ ( ¡¶ ཞ ¡· + ཐུན་མོང་དང་ ) ཐུན་མོང་མ་ཡིན་པའོ། །དེ་ནས་ཡང་དག་བཤད་བྱ་ནི། །གོང་དུ་བརྟག་པ་གཞན་བསྟན་ནས། །འདི་ནས་མར་ནི་སྒྲོལ་མའི་རྟོག་པ་བཤད་པའོ། ། འདིར་གཞལ་ཡས་ཁང་མི་བསྒོམ་པ་ནི། ཟླ་བའི་དཀྱིལ་འཁོར་གྱི་སྟེང་དུ་ཏཱྃ་ལས་རྡོ་རྗེ་སྒྲོལ་མ་བསྐྱེད་པའོ། །ནང་དང་ཕྱི་རོལ་གྱི་ཕྱོགས་མཚམས་དང༌།

སྟེང་འོག་དང་བཅུ་ལ་ལྷ་མོ་བརྒྱད་བསྐྱེད་པའོ། །ནང་གི་ལྷ་མོ་བཞི་ནི་ཕྱག་མཚན་ཟུང་རེ་བསྒོམ་པའོ། །ཕྱིའི་ལྷ་མོ་བཞི་ནི་གཡས་ན་ཕྱག་མཚན་བསྣམས་ཤིང༌། གཡོན་སྡིགས་མཛུབ་བྱས་པའོ། །འདིར་དཀྱིལ་འཁོར་གྱི་འཁོར་ལོ་དང༌། ནང་གི་འཕར་མ་ཞེས་བྱ་བ་ནི་ལྷ་སྣམ་ལ་ལྟོས་ནས་ཟེར་བ་ཡིན་གྱི་གཞལ་ཡས་ཁང་ནི་ ¡Ã འོང་བ་ ( ¡¶ ཞ ¡·¡¶ ལུ ¡· ཡོད་པ་ ) མ་ཡིན་ནོ། །གཞལ་ཡས་ཁང་བསྒོམ་པའི་ལུགས་སུ་བྱས་ན ༑ སྟོང་པ་ཉིད་བསྒོམས་པའི་རྗེས་ཐོག་ཏུ། པྃ་ལས་པདྨ་དང་རྃ་ལས་ཉི་མའི་སྟེང་དུ་སྣ་ཚོགས་རྡོ་རྗེ་རྒྱ་གྲམ་གྱི་ལྟེ་བ་ལ་ཧཱུྃ་གིས་མཚན་པ་དེ་ལས་འོད་འཕྲོས་པས་རྡོ་རྗེའི་ར་བ་ལ་སོགས་པ་བསམ་པར་བྱའོ། །དེའི་སྐད་ཅིག་གིས་ཆོས་འབྱུང་ལ་སྣ་ཚོགས་རྡོ་རྗེ་དང་པདྨས་མཚོན་པ་ལྟར་ལ། དེའི་སྣ་ཚོགས་རྡོ་རྗེའི་ལྟེ་བ་ལ་པདྨ་དང་བྷྲཱུྃ་བསམས་ལ། དེ་ལས་གཞལ་ཡས་ཁང་བསྐྱེད་པའོ། །དེའི་ནང་དུ་ཏཱྃ་ལས་ཞེས་བྱ་བ་ལ་སོགས་པ་གཞུང་ནས་འབྱུང་བ་བཞིན་དུ་ལྷའི་འཁོར་ ( ¡¶ ཞ ¡· + ལོ་ ) བསྒོམ་པར་བྱའོ། །ནང་གི་ཤར་ལྷོ་མཚམས་སུ་འཁོར་ལོ་དང༌། རིན་པོ་ཆེ་དང་ ༑ པདྨ་དང༌། རལ་གྲི་སྟེ་བཞི་པོ་དགོད་པ་ནི། ¡Ã ནང་གི་འཕར་མའི་མཚམས་བཞི་ལའོ། ། ( ¡¶ ཞ ¡· - ནང་གི་ ་་་་་་ བཞི་ལའོ། ། ) ཕྱིའི་ཡང་ཤར་ལྷོ་མཚམས་ནས་བཟུང་ནས་གཡས་སུ་དུང༌། རི་རབ་དང༌། མེ་ཐབ་དང༌། རྒྱལ་མཚན་ཏེ་རས་ཡུག་གཅིག་གོ །དེ་བཞིན་ཕྱིའི་འཕར་མའི་མཚམས་ལའོ། །ཞལ་བཞི་ཡང་གཡས་ནས་བཟུང་སྟེ། རྣམ་པར་སྣང་མཛད་ལ་སོགས་པ་རིམ་པ་བཞིན་ནོ། །དབུས་ཀྱི་དཀྱིལ་ན་མི་བསྐྱོད་པའོ། །ནང་གི་ལྷ་མོ་བཞི་ལ་ཡང་མེ་ཏོག་མ་ནས་བཟུང་ནས། རྣམ་པ་སྣང་མཛད་ལ་སོགས་པ་བཞིའོ། །ཕྱིའི་ལྷ་མོ་བཞི་ལ་ཡང༌། ཤར་ཕྱོགས་ནས་ ¡Ã བཟུང་ནས་ ( ¡¶ ཞ ¡· - བཟུང་ནས་ ) དེ་འདྲ་བར་གོ་བར་བྱའོ། །སྙིང་པོ་དཀྱིལ་འཁོར་ནི། ནང་གི་འཁོར་ལོ་ལ་མེ་ཏོག་མ་ལ་སོགས་པ་བཞི་ནི་ཕྱག་གཉིས་ཀྱིས་རང་རང་གི་ཕྱག་མཚན་འཛིན་པའོ། །ཕྱིའི་ལྷ་མོ་རྣམས་ནི་འགྱིང་བག་དང་བཅས་ནས་རང་རང་གི་ཕྱག་མཚན་གཡས་ན་བསྣམས་པའོ།

།གཡོན་པ་སྙིང་གར་སྡིགས་མཛུབ་བྱས་པའོ། །དེ་ནས་སྔགས་པས་འཁོར་ལོའམ་ནི་དེ་ལྟ་བུའི་ལྷ་བསྒོམ་པར་བྱ་ཞེས་བྱ་བའི་དོན་ཏོ། །ཕ་རོལ་ཏུ་ཕྱིན་པ་བཅུའི་ངོ་བོ་ལྷ་མོ་བཅུའོ།། སྐྱེ་མཆེད་དྲུག་བྱིན་གྱིས་བརླབ་པ་ནི། ཐམས་ཅད་ལ་སྐད་ཅིག་གིས་ལྷ་མོ་སྐུ་མདོག་ནག་མོ། གཡམ་ན་གྲི་གུག གཡོན་ན་ཐོད་པ་དང་ཁ་ཊྭཱཾ་ག་གྲུ་མོར་བཙུགས་པ་རེ་རེ་བསམ་པར་བྱའོ། །སྐུ་གསུང་ཐུགས་བྱིན་གྱིས་བརླབ་པ་དང༌། ཕྱག་མཚན་ནི་གོང་མ་དང་འདྲའོ། །སྐུ་མདོག་ནི་སྤྱི་བོར་དཀར་མོ། མགྲིན་པར་དམར་མོ། སྙིང་གར་ནག་མོ་རྣམས་སྐད་ཅིག་གིས་བསམ་པར་བྱའོ། །བསྡུས་པ་ལ་དགའ་བ་ཡིན་ན། པདྨ་དང་ཟླ་བ་ལ་ཡི་གེ་འབྲུ་གསུམ་བསམས་པས་ཆོག་གོ ། ཐིག་ལེ་ནི་སྣ་རྩེར་སྐད་ཅིག་གིས་བྱང་ཆུབ་སེམས་ཀྱི་ཐིག་ལེ་ཡུངས་དཀར་གྱི་འབྲུ་ཚད་ཙམ་གྱི་ནང་དུ་ལྷའི་འཁོར་ལོ་བསྒོམ་པར་བྱའོ། །ཕྲ་མོ་ནི་སྙོམས་འཇུག་གི་རྣམ་པས་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཞལ་དུ་བཅུག་ནས་པད་མའི་རྩེར་ལྷགས་པར་ལྷུང་བ་ལས། བྱང་ཆུབ་སེམས་ཀྱི་རྡོ་རྗེའི་རྣམ་པ་ཡུངས་འབྲུ་ཙམ་གྱི་ནང་དུ་ལྷའི་འཁོར་ལོ་བསམ་པའོ། །བཟླས་པ་ནི་སྙིང་གའི་ས་བོན་ལ་ཡི་གེ་བཅུ་པ་གཡས་སྐོར་དུ་བསྐོར་ནས་དེ་ལ་བཟླས་པ་བྱའོ ༑ ༑ གོས་ཀྱི་ཐུ་བའི་སྟེང་དུ། ཟླ་བའི་སྟེང་དུ་ཏཱྃ་བསམས་ཏེ། དེའི་འོད་ཀྱིས་རང་ལ་གནོད་པར་དོགས་པའི་དགྲ་དང༌། གཅན་གཟན་ལ་སོགས་པ་བཀུག་ནས་དེར་ཞུགས་པར་བསམས་ལ། དབུགས་བསྡམས་མདུད་པ་གསུམ་བྱའོ། ཁང་པའི་ནང་གི་སྒོ་སྟེང་ངོ༌། །གཏུམ་པོ་ནི་སྐེ་ཚེའོ། །མི་ཕྱེད་ནི་ད་དུ་རའོ། །སྦྱིན་སྲེག་ནི་དཀྱིལ་འཁོར་གྱི་སྟེང་དུ་ཟུར་གསུམ་མམ། ཟླ་གམ་ལྟ་བུ། ལས་ཀྱི་བྱེ་བྲག་ལས་ཁ་དོག་བྱེ་བྲག་སྟེ་འདིར་ ¡Ã ཡང་སོས་ ( ¡¶ ཞ ¡·¡¶ ལུ ¡· མང་པོ་ ) བྱའོ། །ཤིང་ཡང་ཟུར་གསུམ་དུ་བརྩིགས་ནས། རང་ཉིད་ལྷའི་ང་རྒྱལ་དང་ལྡན་པས་སྔགས་བརྗོད་ཅིང་ ༑ རྟེན་རྫས་གཞུང་ནས་འབྱུང་བ།

བསྲེགས་པ་ནི་མན་ངག་གོ །ཐབ་ཁུང་རྐོ་བ་ལ་སོགས་པ་དང༌། མེ་ལྷ་སྤྱན་དྲང་བ་ལ་སོགས་པ་གཞན་མི་བྱེད་དོ། །གཞུང་ནས་འབྱུང་བ་བཞིན་དུ། ཐང་སྐུ་བྱས་ལ་མེ་ལོང་ལ་བའི་རྣམ་པ་ལྔ་ལ་སོགས་པ་དང་དྲི་ཞིམ་པོས་ཁྲུས་བྱས་ལ། ཐང་སྐུ་དེ་སྐད་ཅིག་གིས་སྟོང་པར་བསམས་ལ། སྟོང་པའི་ངང་ལས་པདྨ་དང༌། ཟླ་བ་ལས་ཏཱྃ་བསམས་ལ། དེའི་འོད་ཟེར་གྱིས་སྒྲོལ་མ་དཔག་ཏུ་མེད་པ་བཀུག་ནས་དེར་བཞུགས་པས། ཐང་སྐུའི་རྣམ་པ་དེ་ཉིད་ལྷ་མོར་གྱུར་པར་བསམ་མོ། །དེ་ནས་རང་གི་སྙིང་གའི་ས་བོན་གྱི་འོད་ཀྱིས་ཡེ་ཤེས་སེམས་དཔའ་བཀུག་ནས་གཞུག་པ་དང༌། སྐུ་གསུང་ཐུགས་བྱིན་གྱིས་བརླབ་པ་དང༌། སྐྱེ་མཆེད་དྲུག་བྱིན་གྱིས་བརླབ་པ་དང༌། རིགས་ཀྱི་བདག་པོས་དབུར་བརྒྱན་པར་བྱས་ནས། མཆོད་པ་རྒྱ་ཆེན་པོ་ལ་སོགས་པས་མཆོད་པ་དང༌། ན་བཟའ་ལ་སོགས་པ་དབུལ་བར་བྱའོ། །དེ་ནི་རབ་ཏུ་གནས་ཀྱི་མན་ངག་གོ །ལག་པའི་སྲིན་ལག་ལ་མཆིལ་མ་དུམ་པ་ཅིག་བསྐུས། མཉེས་པ་ལ་སྔགས་ལན་གསུམ་བརྗོད་ནས། རང་གི་མིག་ལ་བསྐུས་པའམ། ཡང་ན་ལག་པའི་སོར་མོ་རྣམས་སྦྲེལ་ལ། གཟུངས་ལན་རེ་རེ་གདོན་ཞྀང༌། གོང་མ་བཞིན་དུ་རང་གི་མིག་ལ་བསྐུ་བར་བྱ་བ་ནི་མན་ངག་གོ།སྦྲུལ་མགོ་གཉིས་པ་ནི། མགོ་མཇུག་གཉིས་ཀ་ལ་མགོ་ཡོད་པའོ། །དེ་བླངས་ལ་རྫ་ ( ¡¶ ཞ ¡· - རྫ་ ) ཁ་སྦྱར་གྱི་ནང་དུ། དུད་པ་མི་འཆོར་བར་ལྕི་བས་བསྲེག་པར་བྱའོ། །རྡོ་རྗེ་ཉི་མ་ནི་རང་བྱུང་གི་མེ་ཏོག་གོ །རྡོ་རྗེ་ཆོས་ནི་རང་བྱུང་གི་བྱང་ཆུབ་སེམས་སོ། །རྟ་མཆོག་ནི་ཤ་ཆེན་ནོ། །པདྨ་གར་དབང་འཛག་ནི་རང་བྱུང་གི་བྱང་སེམས་འཛག་པའོ། །ལྕེ་ནི་ལྐོག་མ་ནས་འདོན་པ་མན་ ངག་གོ །སྤྱན་རས་གཟིགས་དབང་ཕྱུག་ནི། དེའི་སྙོམས་འཇུག་བྱས་པའི་ས་བོན་ནོ ༑ ༑ སྦྱིན་སྲེག་ནི་གོང་མ་དང་མཐུན་ནོ། །ཕྱི་མ་ཐམས་ཅད་ནི་གཞུང་ཇི་ལྟ་བ་བཞིན་ནོ། །རྡོ་རྗེ་སྒྲོལ་མའི་མན་ངག་རྫོགས་སོ།། །།༄༅། །ཉི་མ་སྦས་པས་མཛད་པའི་རྒྱ་གཞུང་གི་ལས་ཚོགས་ཀྱི་བསྡུས་དོན་བཞུགས།

། ༄༅། །རྗེ་བཙུན་མ་འཕགས་མ་སྒྲོལ་མ་ལ་ཕྱག་འཚལ་ལོ། །ཕྱག་འཚལ་ཉི་ཤུ་རྩ་གཅིག་ཡན་ལག་དང་བཅས་པ་འདི་ལ་གསུམ། ཕྱག་འཚལ་ཉི་ཤུ་རྩ་གཅྀག་གི་གཞུང་བདེ་བར་གཤེགས་པའི་བཀའ་དང༌། དེའི་རྗེས་སུ་སློབ་དཔོན་ཀླུ་སྒྲུབ་ཀྱིས་མཛད་པའི་སྤྱིའི་སྒྲུབ་ཐབས་དང༌། དེའི་རྗེས་སུ་སློབ་དཔོན་ཉི་མ་སྦས་པས་མཛད་པའི་སྒྲུབ་ཐབས་ཡན་ལག་དང་བཅས་པའོ། །གོང་མ་གཉིས་ནི་རྟོགས་པར་སླའོ། །ཉི་མ་སྦས་པས་མཛད་པ་འདི་ལ་གཉིས། སྒྲུབ་པའི་ཐབས་དང་ ༑ དེ་དག་གི་ལས་ཀྱི་ཡན་ལག་གོ །སྒྲུབ་པའི་ཐབས་ལ་ཉི་ཤུ་རྩ་གཅིག་སྟེ། དང་པོ་མྱུར་ཞིང་རབ་ཏུ་དཔའ་བ་དང༌། གཉིས་པ་སྟོན་ཀའི་ཟླ་བ་ལྟར་དཀར་བ་དང་ ༑ གསུམ་པ་གསེར་གྱི་མདོག་ཅན་དང༌། བཞི་པ་དེ་བཞིན་གཤེགས་པའི་གཙུག་ཏོར་རྣམ་པར་རྒྱལ་མ་དང༌། ལྔ་པ་ཧཱུྃ་གི་སྒྲ་རབ་ཏུ་སྒྲོགས་མ་དང༌། དྲུག་པ་འཇིག་རྟེན་གསུམ་ལས་རྣམ་པར་རྒྱལ་མ་དང༌། བདུན་པ་གཞན་འཇོམས་མ་དང༌། བརྒྱད་པ་བདུད་ཐམས་ཅད་འཇོམས་ཤིང་དབང་མཆོག་སྟེར་བ་དང༌། དགུ་པ་མཆོག་སྩོལ་བ་དང༌། བཅུ་པ་མྱ་ངན་སེལ་བར་བྱེད་པ་དང༌། བཅུ་གཅིག་པ་འགྲོ་བ་ཐམས་ཅད་འགུགས་ཤིང་ཕོངས་པ་ཐམས་ཅད་སེལ་བ་དང༌། བཅུ་གཉིས་པ་བཀྲ་ཤིས་ཐམས་ཅད་སྦྱིན་པ་དང༌། བཅུ་གསུམ་པ་ཡོངས་སུ་སྨིན་པ་དང༌། བཅུ་བཞི་པ་འགུགས་པའི་ཁྲོ་མོ་དང༌། བཅོ་ལྔ་པ་ཞི་བ་ཆེན་མོ་དང༌། བཅུ་དྲུག་པ་ཐམས་ཅད་འཇོམས་མ་དང༌། བཅུ་བདུན་པ་བདེ་བ་ཐམས་ཅད་སྒྲུབ་པ་དང༌། བཅོ་བརྒྱད་པ་རྣམ་པར་རྒྱལ་མ་དང༌། བཅུ་དགུ་པ་སྡུག་བསྔལ་ཐམས་ཅད་བསྲེག་པ་དང༌། ཉི་ཤུ་པ་དངོས་གྲུབ་ཐམས་ཅད་འབྱུང་བ་དང༌། རྩ་གཅིག་པ་ཡོངས་སུ་རྫོགས་པར་བྱེད་པའི་སྒྲུབ་ཐབས་སོ།། །།སྤྱི་དོན་གཉིས་པ་ལས་ཀྱི་ཡན་ལག་ལ་གསུམ། ཀླད་ཀྱི་དོན་དང༌། གཞུང་གི་དོན་དང༌། མཇུག་གི་དོན་ནོ། །གཞུང་ལ་གཉིས། སོ་སོའི་ལས་ཀྱི་ཡན་ལག་དང་ ༑ སྤྱིའི་དོན་ནོ། །སོ་སོའི་ཡན་ལག་ལ་ཉི་ཤུ་རྩ་གཅིག་ཡོད་པ་ལས། ¡Ã དང་པོ་ནས་ ( ¡¶ ཞ ¡· - དང་པོ་ནས་ ) རིམ་གྱིས་བརྗོད་པར་བྱའོ།

།དེ་ལ་སྒྲོལ་མ་མྱུར་ཞིང་རབ་ཏུ་དཔའ་བའི་ལས་ཀྱི་ཡན་ལག་ཕྱིར་བཟློག་པའི་ཆོ་ག་ལ་ལྔ། བྱ་བའི་དུས་དང་ ༑ གང་ཟག་དང༌། དགོས་པ་དང༌། ཆོ་ག་དང༌། བཟླས་པའོ། །ཆོ་ག་ལ་གསུམ ༑ སྦྱོར་བ་དང༌། དངོས་གཞི་དང༌། རྗེས་སོ། །སྦྱོར་བ་ལ་དྲུག སྟེགས་བུ་དང་ ༑ བྲུབ་ཁུང་བྱ་བ་དང༌། ལིངྒ་བྱ་བ་དང༌། གཟུངས་ཐག་གདགས་པ་དང༌། སྦུ་གུ་བྱ་བ་དང་དེ་དག་གི་བར་གྱི་དམིགས་པ་དང༌། མཆོད་རྟེན་ལེགས་པར་ ( ¡¶ ལུ ¡· + བཅས་ཏེ་ ) མནན་པའོ། །དངོས་གཞི་ལ་གསུམ། འཇུག་པའི་སྔོན་རོལ་དུ་གཏོར་མ་གཏང་བ་དང༌། ལྷའི་རྣལ་འབྱོར་བསྒོམ་པ་དང༌། དམིགས་པ་དང་ལྡན་པར་སྔགས་ཀྱི་ཐུན་བྱ་བའོ། །འཇུག་པའི་ཆོ་ག་ལ་གཉིས། སྦྱྀན་སྲེག་དང་མནན་པའོ།། བཟླས་པ་ལ་གཉིས། བུམ་པ་ལ་བྲི་བའི་སྔགས་དང༌། རྒྱུན་དུ་བཟླས་པའི་སྔགས་སོ ༑ ༑ ལས་ཀྱི་ཡན་ལག་དང་པོའི་བསྡུས་དོན་ནོ། །གཉིས་པ་སྟོན་ཀའི་ཟླ་བ་ལྟར་དཀར་བའི་ལས་ཀྱི་ཡན་ལག་ཡམས་ནད་ཞི་བ་ལ་བཞི། དགོས་པ་དང༌། དུས་དང་ ༑ ཆོ་ག་དང༌། ཕན་ཡོན་གསང་སྔགས་དང་བཅས་པའོ། །ཆོ་ག་ལ་གསུམ། སྦྱོར་བ་དང༌། དངོས་གཞི་དང༌། མཇུག་ཏུ་བྱ་བའོ། །སྦྱོར་བ་ལ་བཞི། སྟེགས་བུ་བརྩིག་པ་དང༌། དཀྱིལ་འཁོར་བྲི་བ་དང༌། རྒྱན་དགྲམ་པ་དང༌། གདན་བཤམ་པའོ ༑ ༑ དངོས་གཞི་ལ་གཉིས། བསྙེན་པ་དང་སྒྲུབ་པའོ། །དང་པོ་ལ་བཞི། བདག་ཉིད་རྣལ་འབྱོར་དང་ལྡན་པས་དཀྱིལ་འཁོར་བསྐྱེད་ཅིང་མཆོད་པ་དང༌། ཆོས་སྐྱོང་ལ་གཏོར་མ་སྦྱིན་པ་དང༌། གསོ་སྦྱོང་དང་ལྡན་པས་གསང་སྔགས་བརྒྱ་ཕྲག་རེ་སོང་བ་དང་མཆོད་པ་དང༌། གསོལ་བ་གདབ་པའོ། །མཇུག་ཏུ་བྱ་བའི་ཆོ་ག་ལ་གཉིས། ཡམས་བདག་མོ་བསྐང་བ་དང༌། དཀྱིལ་འཁོར་ཀྱི་རྫས་རྣམས་གཞུག་པའི་མཆོད་རྟེན་བརྩིག་པའོ། །ལས་ཀྱི་ཡན་ལག་གཉིས་པའོ། །གསུམ་པ་གསེར་གྱི་མདོག་ཅན་གྱི་ལས་ཀྱི་ཡན་ལག་ཚེ་འཕེལ་བ་ལ་བཞི། དགོས་པ་དང༌། གནས་དང༌། ཆོ་ག་དང༌། ཕན་ཡོན་འབྱུང་བར་བསྟན་པའོ། །ཆོ་ག་ལ་བཞི། སྔོན་དུ་འགྲོ་བའི་བྱ་བ་དང༌། ལྷའི་རྣལ་འབྱོར་སྔགས་དང་བཅས་ཏེ་བསྟན་པ་དང༌།

ལྷའི་རྣལ་འབྱོར་གྱི་མཇུག་ཏུ་བྱ་བ་དང༌། རླུང་གི་རྣལ་འབྱོར་བསྟན་པའོ། །ལས་ཀྱི་ཡན་ལག་གསུམ་པའོ། །བཞི་པ་གཙུག་ཏོར་རྣམ་རྒྱལ་གྱི་ལས་ཀྱི་ཡན་ལག་དུག་བསད་པ་ལ་གསུམ། དགོས་པ་དང་ཆོ་ག་དང༌། ཕན་ཡོན་སྔགས་དང་བཅས་པའོ ༑ ༑ ཆོ་ག་ལ་གཉིས། བསྙེན་པ་སྔོན་དུ་སོང་བས་སྒྲུབ་པ་དང༌། ལས་ལ་སྦྱར་བའོ ༑ ༑ ལས་ཀྱི་ཡན་ལག་བཞི་པའོ། །ལྔ་པ་ཧཱུྃ་གི་སྒྲ་རབ་ཏུ་སྒྲོགས་པའི་ལས་ཀྱི་ཡན་ལག་དབང་དུ་བྱ་བ་ལ་གཉིས། དགོས་པ་དང༌། ཆོ་གའོ། །དེ་ལ་གསུམ། ཉེ་བར་བསྙེན་པ་དང༌། སྒྲུབ་པ་དང༌། ལས་ལ་སྦྱར་བའོ། །དང་པོ་ལ་བཞི། འཁོར་ལོ་དང༌། ལིངྒ་བཅའ་བ་དང༌། མེ་ལ་གདུང་བ་དང༌། ཁབ་ཀྱིས་བྲུད་པ་སྟེ་རྫས་ཀྱི་རྟེན་འབྲེལ་དང༌། ཏིང་ངེ་འཛིན་དང་ཚེའུ་ཆུ་སྦྱིན་པའོ། །སྒྲུབ་པ་ལ་གསུམ། རྫས་ཀྱི་སྒྲུབ་པ་དང༌། ཏིང་ངེ་འཛིན་གྱི་སྒྲུབ་པ་དང༌། སྔགས་ཀྱི་སྒྲུབ་པའོ། །ལས་ལ་སྦྱར་བ་ལ་དྲུག མེ་ཏོག་སྦྱིན་པ་དང༌། བཟའ་བཏུང་སྦྱིན་པ་དང༌། སྦྱིན་སྲེག་བྱ་བ་དང་ ༑ ཡུངས་དཀར་བསྣུན་པ་དང༌། གསོལ་བ་གདབ་པ་དང༌། མིག་སྨན་གྱི་སྒྲུབ་པ་གཉིས་ཀྱིས་ལས་ལ་སྦྱར་བའོ། །ལས་ཀྱི་ཡན་ལག་ལྔ་པའོ། །དྲུག་པ་འཇིག་རྟེན་གསུམ་ལས་རྣམ་རྒྱལ་གྱི་ལས་ཀྱི་ཡན་ལག་སྒྲིབ་པ་སྦྱོང་བ་ལ་དྲུག དགོས་པ་དང༌། དུས་དང༌། སྤང་བྱ་དང༌། གནས་དང༌། ཆོ་ག་དང༌། གསང་སྔགས་བསྟན་པའོ། །ཆོ་ག་ལ་གསུམ། སྦྱོར་བ་དང༌། དངོས་གཞི་དང༌། མཇུག་གོ།དང་པོ་ལ་གསུམ། དཀྱིལ་འཁོར་བྲི་བ་དང༌། མཆོད་པ་བཤམ་པ་དང༌། གཏོར་མ་བཤམ་པའོ། །དངོས་གཞི་ལ་གསུམ། དཀྱིལ་འཁོར་བསྐྱེད་ལ་མཆོད་པ་དང༌། གསོལ་བ་གདབ་པ་དང༌། ལྷའི་རྣལ་འབྱོར་དང་ལྡན་པས་བཟླས་བརྗོད་བྱ་བའོ།། མཇུག་ལ་བཞི། སྡིག་པ་བཤགས་པ་དང༌། བསྲེག་པ་དང༌། བཀྲུ་བ་དང༌། སྡིག་པ་དག་པའི་ལྟས་ཕན་ཡོན་དང་བཅས་པའོ། །ལས་ཀྱི་ཡན་ལག་དྲུག་པའོ། ། བདུན་པ་གཞན་འཇོམས་མ་ཞེས་བྱ་བའི་ལས་ཀྱི་ཡན་ལག་འཕོ་བ་ལ་བཞི། འཆི་ལྟས་དང༌། འཆི་བསླུ་དང་འཕོ་བའི་ཆོ་ག་དང༌། དེའི་ཕན་ཡོན་ནོ།

།ཆོ་ག་ལ་གཉིས ༑ སྦྱང་བ་དང༌། ལས་ལ་སྦྱར་བའོ། །ལས་ཀྱི་ཡན་ལག་བདུན་པའོ། ། བརྒྱད་པ་བདུད་ཐམས་ཅད་འཇོམས་ཤིང་དབང་མཆོག་སྟེར་བ་ཞེས་བྱ་བའི་ལས་ཀྱི་ཡན་ལག་རྫོགས་རིམ་བསྒོམ་པ་ལ་གཉིས། ཕན་ཡོན་སྔོན་དུ་འགྲོ་བས་བསྐྱེད་པའི་རིམ་པ་སྦྱང་བ་དང༌། རྫོགས་རིམ་དངོས་སོ། །དེ་ལ་བཞི། ལས་ཀྱི་ཕྱག་རྒྱ་དང་ ༑ དམ་ཚིག་གི་ཕྱག་རྒྱ་དང༌། ཆོས་ཀྱི་ཕྱག་རྒྱ་དང༌། ཕྱག་རྒྱ་ཆེན་པོའོ། །དང་པོ་ལ་ལྔ། ཕྱག་རྒྱའི་མཚན་ཉིད་དང༌། དེ་སྦྱང་བ་དང༌། བདག་དང་ཕྱག་རྒྱ་བྱིན་གྱིས་བརླབ་པ་དང༌། དགའ་བ་བཞིའི་ཉམས་སུ་མྱོང་བ་བསྒོམ་པ་དང༌། བྱང་ཆུབ་ཀྱི་སེམས་དབབ་བཟློག་གི་ཐབས་བསྟན་པའོ། །ལས་ཀྱི་ཡན་ལག་བརྒྱད་པའོ། ། དགུ་པ་མཆོག་གསོལ་བའི་ལས་ཀྱི་ཡན་ལག་རབ་གནས་ལ་གཉིས། དོན་དམ་པའི་རང་བཞིན་དང༌། ཀུན་རྫོབ་ཏུ་རབ་ཏུ་གནས་པའོ། །དེ་ལ་བཞི། རབ་གནས་བྱས་པའི་ཕན་ཡོན་དང༌། མ་བྱས་པའི་ཉེས་པ་དང༌། ཆོ་ག་དང༌། ཕན་ཡོན་རྒྱས་པར་བསྟན་པའོ། །ཆོ་ག་ལ་གསུམ། སྦྱོར་བ་དང༌། དངོས་གཞི་དང༌། མཇུག་གོ ། དང་པོ་ལ་བཞི། རྟེན་གྱི་མཚན་ཉིད་དང༌། སྟེགས་བུ་བརྩིག་པ་དང༌། དུས་ལ་སོགས་པ་བཀྲ་ཤིས་པ་བཙལ་བ་དང༌། མཆོད་པའི་ཡོ་བྱད་བཤམ་པའོ། །དངོས་གཞི་ལ་བདུན། བདག་གི་རྣལ་འབྱོར་དང༌། བུམ་པ་ལ་བཟླས་པ་བྱ་བ་དང༌། རྟེན་སྦྱང་བ་དང༌། ཡན་ལག་བཞི་རྫོགས་ཀྱིས་བསྐྱེད་པ་དང༌། མཆོད་དེ་སྤྱན་དབྱེ་བ་དང༌། དེ་དག་གི་གསང་སྔགས་བསྟན་པ་དང༌། མངའ་དབུལ་བའོ། །མཇུག་ལ་གསུམ

༑ གཏོར་མ་བྱིན་ཏེ་ཆོས་སྐྱོང་བསྒོ་བ་དང༌། སྦྱིན་སྲེག་བྱ་བ་དང༌། ཡོན་དབུལ་བའོ། །ལས་ཀྱི་ཡན་ལག་དགུ་པའོ། །བཅུ་པ་མྱ་ངན་སེལ་བ་ཞེས་བྱ་བའི་ལས་ཀྱི་ཡན་ལག་དབང་བསྐུར་བའི་ཆོ་ག་ལ་གཉིས། དབང་གི་དགོས་པ་དང༌། ཆོ་གའི་བྱ་བའོ། །དེ་ལ་གསུམ། མཚན་ཉིད་བརྟག་ཅིང་གསོལ་བ་གདབ་པ་དང༌། སྔོན་དུ་བསྙེན་པའི་ཆོ་ག་དང༌། དཀྱིལ་འཁོར་དང་འབྲེལ་བའི་བྱ་བའོ། །བསྙེན་པ་ལ་གསུམ། སློབ་མ་བསྲུང་བ་དང༌། གནས་བླང་བ་དང། བསྙེན་པ་དངོས་སོ།། དཀྱིལ་འཁོར་དང་འབྲེལ་བ་ལ་གསུམ། སའི་ཆོ་ག་དང༌། སྟ་གོན་གྱི་ཆོ་ག་དང༌། དཀྱིལ་འཁོར་ཞག་གི་ཆོ་གའོ། །དང་པོ་ལ་མངོན་རྟོགས་ལས་བསྟན་ཀྱང་ས་སྦྱང་བའི་ཆོ་ག་དང༌། གཟུང་བའི་ཆོ་ག་གཉིས་སུ་བསྡུ་ན། སྟ་གོན་ལ་གསུམ། ལྷ་ལྷག་པར་གནས་པ་དང༌། བུམ་པ་ལྷག་པར་གནས་པ་དང༌། སློབ་མ་ལྷག་པར་གནས་པའོ ༑ ༑ དང་པོ་ལ་བཞི། དྲིའི་ཐིག་ལེ་དང༌། ཚོམ་བུ་བྱ་བ་དང༌། ལྷ་རྣམས་བསྐྱེད་ཅིང་སྔགས་ཀྱིས་བྱིན་གྱིས་བརླབ་པ་དང༌། མཆོད་ཅིང་བསྟོད་དེ་སྙན་གསན་དབབ་གསོལ་བ་གདབ་པའོ། །བུམ་པ་ལ་གསུམ། ཚུལ་བཞིན་དུ་བཤམ་པ་དང༌། བྱིན་གྱིས་བརླབ་པ་དང༌། བཟླས་པས་མཉེས་པར་བྱ་བའོ། །སློབ་མ་ལྷག་པར་གནས་པ་ལ་བཅུ་སྟེ་བྱང་ཆུབ་ཀྱི་སེམས་བསྐྱེད་པ་དང༌། ཐལ་མལ་པའི་རྒྱུད་སྦྱང་བ་དང༌། དབང་གི་དོན་དུ་གསོལ་བ་གདབ་པ་དང༌། རྡོ་རྗེ་ཐེག་པའི་ལམ་ལ་སྤྲོ་བ་ཁྱད་པར་ཅན་བསྐྱེད་པ་དང༌། མྱུར་བར་འདོད་པའི་སེམས་བསྐྱེད་པ་དང༌། བསྲུང་ཞིང་མཆོད་པ་དང༌། སོ་ཤིང་དང༌། ཆོས་ཟབ་མོ་བཤད་པ་དང༌། རྨི་ལམ་གྱི་བར་ཆད་བསྲུང་བའི་ཕྱིར་སྲུང་སྐུད་གདགས་པ་དང༌། ཀུ་ཤ་སྦྱིན་ཞིང་རྨི་ལམ་བརྟག་ ( ¡¶ ཞ ¡·¡¶ ལུ ¡· + པ་དང༌། རྡོ་རྗེ་ཐེག་པའི་ལམ་ཟབ་མོའི་ཆོས་བཤད་ ) པའོ། །དཀྱིལ་འཁོར་ཞག་གི་དུས་སུ་བྱ་བ་ལ་བཞི། བྲི་བ་དང་བྱིན་གྱིས་བརླབ་པ་དང༌། ནུས་པ་དང་ལྡན་པའི་མཆོད་པས་མཆོད་པ་དང༌། འཇུག་ཅིང་དབང་བསྐུར་བའོ། །དང་པོ་ལ་གཉིས ༑ ཐིག་གིས་བྲི་བ་དང༌།

རྡུལ་ཚོན་གྱིས་བྲི་བའོ། །ཐིག་ལ་གཉིས། ཡེ་ཤེས་ཀྱི་ཐིག་གིས་བྱིན་གྱིས་བརླབ་པ་དང༌། ལས་ཀྱི་ཐིག་གིས་ཆ་བགོ་བའོ། །ཚོན་ལ་གསུམ་བྱིན་གྱིས་བརླབ་པ་དང༌། ཚོན་དགྱེ་ཞིང་མཚན་མ་དགོད་པ་དང༌། དེར་བུམ་པ་སོགས་དབུལ་ཞྀང་མཆོད་པ་བཤམ་པའོ། །བྱིན་གྱིས་བརླབ་པ་ལ་གཉིས། དམ་ཚིག་པ་བསྐྱེད་པས་བྱིན་གྱིས་བརླབ་པ་དང༌། ཡེ་ཤེས་པ་གཞུག་པས་བྱིན་གྱིས་བརླབ་པའོ། །མཆོད་པ་ལ་གཉིས། མཆོད་པ་རྒྱས་པས་མཆོད་པ་དང༌། གཏོར་མས་མཆོད་པའོ། །སྤྱི་དོན་ཐ་མ་འཇུག་ཅྀང་དབང་བསྐུར་བ་ལ་གཉིས། འཇུག་པ་དང་དབང་བསྐུར་བའོ། །འཇུག་པ་ལ་གཉིས། སློབ་དཔོན་བདག་ཉིད་འཇུག་པ་དང༌། སློབ་མ་གཞུག་པའོ། །དེ་ལ་གཉིས། ཡོལ་བའི་ཕྱི་འཇུག་དང༌། ནང་འཇུག་གོ །དེ་ལ་བཞི། མེ་ཏོག་དོར་ཞིང་མགོ་ལ་བཅིང་བ་དང༌། ཡེ་ཤེས་དབབ་པ་དང༌། དམ་ལ་བཞག་པ་དང༌། དཀྱིལ་འཁོར་བསྟན་པའོ། །དབང་ལ་བཞི ༑ རྡོ་རྗེ་སློབ་དཔོན་དང༌། གསང་བ་དང༌། ཤེས་རབ་ཡེ་ཤེས་དང༌། བཞི་པའོ ༑ ༑ དང་པོ་ལ་གཉིས། ཡོན་དབུལ་ཞིང་གསོལ་བ་གདབ་པ་དང༌། དབང་བསྐུར་བའོ། །དབང་གི་ཆོ་ག་ལ་གཉིས། སློབ་དཔོན་དང་སློབ་མ་ཐུན་མོང་གི་དབང་དང༌། རྡོ་རྗེ་སློབ་དཔོན་གྱི་དབང་ངོ༌། །དང་པོ་ལ་གཉིས། རིག་པའི་དབང་དང་ ༑ རྗེས་ལ་བྱ་བའོ། །དང་པོ་ལ་ལྔ། ཆུ། ཅོད་པན། རྡོ་རྗེ། དྲིལ་བུ། རིགས་དང་རྗེས་སུ་མཐུན་པའི་མིང་ངོ༌། །རྗེས་ལ་བྱ་བ་ལ་བཞི། སྔགས་ཀྱི་དབང་དང༌། བརྟུལ་ཞུགས་དང༌། ལུང་བསྟན་པ་དང༌། དབུགས་དབྱུང་བའོ། །སློབ་དཔོན་གྱི་དབང་ལ་གཉིས། ཡོན་དབུལ་ཞིང་གསོལ་བ་གདབ་པ་དང༌། དབང་བསྐུར་བའོ།། དེ་ལ་གཉིས། དམ་ཚིག་གསུམ་སྦྱིན་པ་དང༌། དེ་ལ་འབྲེལ་བའི་རྗེས་སུ་གནང་བ་ལ་སོགས་སྦྱིན་པའོ། །གསང་དབང་ལ་གཉིས། ཡོན་དབུལ་ཞིང་གསོལ་བ་གདབ་པ་དང༌། དམ་ཚིག་གི་རྫས་ལྕེ་ལ་བྱིན་ཏེ་དབང་བསྐུར་བའོ། །ཤེས་རབ་ཡེ་ཤེས་ལ་གཉིས། ཡོན་དང་འབྲེལ་བའི་གསོལ་བ་གདབ་པ་དང༌། དབང་སྦྱིན་པའོ ༑ ༑ དེ་ལ་གསུམ། རིག་མ་རྗེས་སུ་གཏད་པའི་ཆོ་ག་དང༌།

དགའ་བཞི་ཉམས་མྱོང་བསྐྱེད་པ་དང༌། དེ་ནས་སློབ་མ་ལ་གདམས་པའི་བྱ་བ་བསྟན་པའོ། །ཐམས་ཅད་ཀྱི་རྗེས་ཀྱི་བྱ་བ་ལ་བཞི། འཁོར་ལོ་མཆོད་པ་དང༌། ཆོ་ག་མ་ཚང་བ་དང་ལྷག་པ་བཟོད་པར་གསོལ་བ་དང༌། ཚོགས་བྱ་བ་དང༌། དམ་ཚིག་བསྟན་པའོ། ། ལས་ཀྱི་ཡན་ལག་བཅུ་པའོ། །བཅུ་གཅིག་པ་འགྲོ་བ་ཐམས་ཅད་འགུགས་ཤིང་ཕོངས་པ་ཐམས་ཅད་སེལ་བའི་ལས་ཀྱི་ཡན་ལག་ལོངས་སྤྱོད་སྤེལ་བ་ལ་བཞི། དགོས་པ་དང༌། སྦྱྀན་སྲེག་དང༌། གཏེར་གཞུག་པ་དང༌། བཟླས་པའི་སྔགས་སོ། ། ལས་ཀྱི་ཡན་ལག་བཅུ་གཅིག་པའོ། །བཅུ་གཉིས་པ་བཀྲ་ཤིས་ཐམས་ཅད་སྦྱིན་པའི་ལས་ཀྱི་ཡན་ལག་ལ་གཉིས། ཕན་ཡོན་དང༌། ཆོ་ག་དངོས་སོ། །དེ་ལ་གཉིས ༑ ཞི་བའི་སྦྱིན་སྲེག་དང༌། ལས་གཞན་དེས་བསྒྲེས་ཏེ་བསྟན་པའོ། །དང་པོ་ལ་གསུམ། སྦྱོར་བ་དང༌། དངོས་གཞི་དང་མཇུག་གོ །སྦྱོར་བ་ལ་བརྒྱད། དུས་དང་ ༑ གནས་དང༌། སའི་ཆོ་ག་དང༌། ཐབ་ཁུང་གི་ཁྱད་པར་དང༌། བསྲེག་རྫས་དང་ ༑ མཆོད་རྫས་བཤམ་ཐབས་དང༌། བུད་ཤིང་གི་ཁྱད་པར་དང༌། ( ¡¶ ཞ ¡·¡¶ ལུ ¡· + ཡམས་ཤིང་གི་ཁྱད་པར་དང༌། ) དགང་གཟར་བླུགས་གཟར་གྱི་མཚན་ཉིད་བསྟན་པའོ ༑༑ དངོས་གཞི་ལ་བཞི། བདག་ཉིད་ཀྱི་བྱ་བ་དང༌། ཐབ་དང་འབྲེལ་བའི་བྱ་བ་དང་ ༑ འཇིག་རྟེན་པའི་མེ་ལྷ་མཆོད་པ་དང༌། འདས་པའི་མེ་ལྷ་མཆོད་པའོ། ། འཇིག་རྟེན་པའི་མེ་ལྷ་མཆོད་པ་ལ་དྲུག བསྐྱེད་པ་དང༌། བྱོན་ཟན་དབུལ་བ་དང༌། མེ་པྲ་བརྟག་པ་དང༌། མཆོད་པ་དང་བསྲེག་རྫས་རྒྱས་པར་དབུལ་བ་དང༌། འདོད་པའི་དོན་བླང་བ་དང༌། འབར་བའི་རྣམ་པར་ཐིམ་པའོ། །འདས་པའི་མེ་ལྷ་མཆོད་པ་ལ་ལྔ། བསྐྱེད་ཅིང་དགུག་པ་དང༌། མཆོད་ཅིང་བསྟོད་པ་དང༌། བཟོད་པར་གསོལ་བ་དང༌། འདོད་པའི་དོན་ལ་གསོལ་བ་གདབ་པ་དང༌། གཤེགས་སུ་གསོལ་བའོ། །མཇུག་གི་ཆོ་ག་ལ་ལྔ། ལྷ་བསྐྱེད་པ་དང༌། མཆོད་ཅིང་བསྟོད་པ་དང་ ༑ བཟོད་པར་གསོལ་ཞིང་འདོད་པ་བླང་བ་དང༌། ཡེ་ཤེས་པ་གཤེགས་ཤིང་དམ་ཚིག་པ་མི་དམིགས་པར་བྱ་བ་དང༌། ཡི་གེ་བརྒྱ་པས་ཁ་བསྐང་ཤིང་ཐབ་ཁུང་བསྡུ་བའོ།

།ལས་ཀྱི་ཡན་ལག་བཅུ་གཉིས་པའོ། །བཅུ་གསུམ་པ་ཡོངས་སུ་སྨིན་པར་བྱེད་པའི་ལས་ཀྱི་ཡན་ལག་འབྱུང་པོ་བཟློག་པ་ལ་གསུམ། ཕན་ཡོན་དང༌། ཆོ་ག་དང༌། སྔགས་བཟླས་པའི་གྲངས་དང་བཅས་པའོ། །ཆོ་ག་ལ་བཞི། རྫས་སྦྱར་བ་དང༌། ལྷའི་རྣལ་འབྱོར་དང༌། ཞི་བ་དང་བསྲུང་བ་དང་བསྐྲད་པ་དང༌། བགེགས་བསད་པའི་ཆོ་གའོ། །ལས་ཀྱི་ཡན་ལག་བཅུ་གསུམ་པའོ། །བཅུ་བཞི་པ་འགུགས་པའི་ཁྲོ་མོའི་ལས་ཀྱི་ཡན་ལག་སྲུང་འཁོར་ལ་གསུམ། དགོས་པ་དང༌། ཆོ་ག་དང༌། ཕན་ཡོན་ནོ། །ཆོ་ག་ལ་ལྔ། བྲི་བའི་གཞི་དང༌། དབྱིབས་ཀྱི་ཁྱད་པར་དང་ ༑ སྣག་ཚ་དང༌། བྲིས་ནས་སྒྲུབ་པ་དང༌། བཅང་བའོ། །ལས་ཀྱི་ཡན་ལག་བཅུ་བཞི་པའོ། །བཅོ་ལྔ་པ་ཞི་བ་ཆེན་མོ་བཞིའི་ལས་ཀྱི་ཡན་ལག་ཁྲུས་ཀྱི་ཆོ་ག་ལ་གསུམ། དགོས་པ་དང༌། ཆོ་ག་དང་གསང་སྔགས་སོ། །ཆོ་ག་ལ་བརྒྱད། གནས་དང༌། དཀྱིལ་འཁོར་དང༌། བུམ་པ་བཅའ་བ་དང༌། ཡོ་བྱད་དགྲམ་པ་དང༌། ཆོ་ག་ཉམས་སུ་བླང་བ་དང༌། ཁྲུས་བྱ་བ་དང༌། མཇུག་གི་བྱ་བ་དང༌། ཕན་ཡོན་བསྟན་པའོ། །ལས་ཀྱི་ཡན་ལག་བཅོ་ལྔ་པའོ། །བཅུ་དྲུག་པ་ཐམས་ཅད་འཇོམས་པའི་ལས་ཀྱི་ཡན་ལག་བློ་འཕེལ་བར་བྱ་བ་ལ་གསུམ། དགོས་པ་དང༌། ཆོ་ག་དང་ ༑ སྒྲུབ་པ་དང༌། གཟུངས་སྔགས་བསྟན་པའོ། །ཆོ་ག་ལ་གཉིས། བསྒོམ་པ་དང་བཟླས་པས་བསྒྲུབ་པ་དང༌། དེའི་སྟེང་དུ་རྫས་ལ་བརྟེན་ཏེ་སྒྲུབ་པ་ཚུལ་མི་འདྲ་བ་བཞིའོ། །ལས་ཀྱི་ཡན་ལག་བཅུ་དྲུག་པའོ། །བཅུ་བདུན་པ་བདེ་བ་ཐམས་ཅད་སྒྲུབ་པའི་ལས་ཀྱི་ཡན་ལག་ཆོམ་རྐུན་བཅིང་བ་ལ་གསུམ། དགོས་པ་དང༌། ཆོ་ག་དང༌། གཟུངས་སྔགས་སོ། །ཆོ་ག་ལ་བདུན། གནས་དང༌། རྟེན་བཤམ་པ་དང་ ༑ བསམ་པ་དང་ལྡན་པས་སྔོན་དུ་འགྲོ་བའི་གཏོར་མ་དང༌། མཆོད་པ་དབུལ་བ་དང༌། བདག་གི་རྣལ་འབྱོར་དང༌། གཏོར་མ་གཉིས་པ་གཏང་བ་དང༌། ལས་ལ་སྦྱར་བའོ། །ལས་ཀྱི་ཡན་ལག་བཅུ་བདུན་པའོ། །བཅོ་བརྒྱད་པ་རྣམ་པར་རྒྱལ་བའི་ལས་ཀྱི་ཡན་ལག་ཀླུ་ནད་གསོ་བའི་ལས་ཀྱི་ཡན་ལག་ལ་གསུམ། གནོད་པའི་རྒྱུ་དང༌། གནོད་པའི་རྟགས་དང༌།

གསོ་བའི་ཆོ་གའོ། །གནོད་པའི་རྟགས་ལ་ལྔ ༑ སྤྱིར་གནོད་པའི་རྟགས་དང༌། ཤ་པགས་བར་དུ་ཞུགས་པ་དང༌། ཤ་ལ་བབས་པ་དང༌། རྩ་རྒྱུས་ལ་བབས་པ་དང༌། རུས་པ་ལ་ཞུགས་པའོ། །གསོ་བའི་ཐབས་ལ་ཡང་དྲུག སྤྱིར་གསོ་བ་དང༌། ཤ་པགས་བར་དུ་ཞུགས་པ་གསོ་བ་དང༌། ཤ་ལ་བབས་པ་གསོ་བ་དང༌། རྩ་རྒྱུས་ལ་ཞུགས་པ་གསོ་བ་དང༌། རུས་པ་ལ་ཞུགས་པ་གསོ་བ་དང༌། ཐུན་མོང་གི་སྔགས་བསྟན་པའོ། །ལས་ཀྱི་ཡན་ལག་བཅོ་བརྒྱད་པའོ། །བཅུ་དགུ་པ་སྡུག་བསྔལ་ཐམས་ཅད་སྲེག་པར་བྱེད་པའི་ལས་ཀྱི་ཡན་ལག་ཁྲི་མོན་ལས་ཐར་བ་ལ་ལྔ། དགོས་པ་དང༌། རྟེན་བཤམ་པ་དང༌། ཉེ་བར་བསྙེན་པ་དང༌། སྒྲུབ་པ་དང༌། གསང་སྔགས་བསྟན་པའོ། །ལས་ཀྱི་ཡན་ལག་བཅུ་དགུ་པའོ། །ཉི་ཤུ་པ་དངོས་གྲུབ་ཐམས་ཅད་འབྱུང་བའི་ལས་ཀྱི་ཡན་ལག་མི་སྣང་བ་སྒྲུབ་པ་ལ་ལྔ། དགོས་པ་དང༌། རྫས་བསག་པ་དང༌། སྒྲུབ་པ་དང་ ༑ ལས་ལ་སྦྱར་བ་དང༌། གསང་སྔགས་བསྟན་པའོ། །ལས་ཀྱི་ཡན་ལག་ཉི་ཤུ་པའོ། །ཉི་ཤུ་རྩ་གཅིག་པ་ཡོངས་སུ་རྫོགས་པར་བྱེད་པའི་ལས་ཀྱི་ཡན་ལག་མཁའ་སྤྱོད་སྒྲུབ་པ་ལ་ལྔ། དགོས་པ་དང༌། རལ་གྲི་བྱ་བ་དང༌། སྒྲུབ་པ་དང༌། ལས་ལ་སྦྱར་བ་དང༌། གསང་སྔགས་བསྟན་པའོ། །ལས་ཀྱི་ཡན་ལག་ཉི་ཤུ་རྩ་གཅིག་པ་སྟེ་སོ་སོའི་ལས་ཀྱི་ཡན་ལག་བསྟན་པའོ། །སྤྱིའི་ལས་ཀྱི་ཡན་ལག་ལ་ལྔ ༑ གཏོར་མ་དང༌། ཆུ་སྦྱིན་དང༌། སཱཙྪ་དང༌། དུས་གསུམ་བརྟག་པ་དང༌། བུད་མེད་དང་བུ་ཆུང་ལ་ཕན་གདགས་པའོ། །གཏོར་མ་ལ་བཞི། སྣོད་དང༌། རྫས་དང་ ༑ བྱིན་གྱིས་བརླབ་པ་དང༌། བསྔོ་བའོ། །ཆུ་སྦྱིན་ལ་བཞི། ཡོ་བྱད་དང༌། ཏིང་ངེ་འཛིན་དང༌། སྔགས་ཀྱི་གྲངས་དང༌། སྔགས་བསྟན་པའོ། །སཱཙྪ་ལ་ལྔ། རྒྱུ་དང་ ༑ བྱིན་གྱིས་བརླབས་ཏེ་གདབ་པ་དང༌། རབ་ཏུ་གནས་པ་བྱས་ཏེ་མཆོད་པ་དང་ ༑ བཞུགས་སར་སྤྱན་དྲང་བ་དང༌། གསང་སྔགས་བསྟན་པའོ། །དུས་གསུམ་རྨི་ལམ་བརྟག་པ་ལ་བདུན། གང་ཟག་དང༌། རྫས་དང༌། སྔགས་ཀྱི་ཚད་དང༌། དུས་དང༌། ཉལ་ཚུལ་དང༌། བསམ་པ་དང༌། གསོལ་བ་གདབ་ཅིང་གསང་སྔགས་བསྟན་པའོ།

།བུད་མེད་དང་བུ་ཆུང་ལ་ཕན་གདགས་པ་ལ་གསུམ། དགོས་པ་དང་ ༑ ཆོ་ག་དང༌། གསང་སྔགས་བསྟན་པའོ། །ཆོ་ག་ལ་ལྔ། སྦྲུམ་མ་ལ་ཕན་གདགས་པ་ལ་ལྔ། སྦྲུམ་མ་བདེ་བར་བཙའ་བ་དང༌། མགོ་མཇུག་ལྡོག་པ་ལ་བདེ་བར་བཙའ་བ་དང༌། མོ་གཤམ་བུ་སྐྱེད་པ་དང་སྲིའུ་བསྲུང་བ་དང༌། འབྱུང་པོ་བཟློག་པའོ། །སྤྱིའི་ལས་ཀྱི་ཡན་ལག་བསྟན་ཟྀན་ཏོ།། །།ཉི་ཤུ་རྩ་གཅིག་ཡན་ལག་དང་བཅས་པའི། །བསྡུས་དོན་དགེ་བསྙེན་གྲགས་པ་རྒྱལ་མཚན་ལ། །སྨ་ཀླུ་ལོ་སྟོན་དགེ་སློང་དཀོན་མཆོག་གྲགས། །དེ་ཡིས་གསོལ་བ་བཏབ་ནས་འབད་དེ་བྲྀས། །དེ་ལས་བྱུང་བའི་དགེ་བ་དྲི་མེད་དེས ༑ ༑ ནམ་མཁའི་མཐས་གཏུགས་གྱུར་པའི་སེམས་ཅན་དང༌། །སྐུལ་བར་བྱེད་པ་ཅང་སྟོན་དང་བཅས་པ། །ཀུན་མཁྱེན་རྒྱལ་བའི་གོ་འཕང་ཐོབ་པར་ཤོག །ཕྱག་འཚལ་ཉི་ཤུ་རྩ་གཅིག་པའི་ལམ་གྱི་ཡན་ལག་དང་བཅས་པའི་བསྡུས་དོན་རྫོགས་སོ།། །།༄༅། །དབང་བསྐུར་བའི་ས་བཅད་བཞུགས། ། ༄༅། །ལེའུ་བཅུ་པ་དབང་བསྐུར་བའི་ཆོ་ག་རྗེ་བཙུན་མ་འཕགས་མ་སྒྲོལ་མ་ཕྱག་འཚལ་ལོ། །དབང་གི་ཆོ་ག་ལ་གཉིས་ཏེ། སློབ་དཔོན་དང་སློབ་མའི་མཚན་ཉིད་དང༌། བླ་མ་ལ་དད་པ་དང༌། བརྩོན་འགྲུས་སྙིང་རྗེ་དམ་ཚིག་ཏིང་ངེ་འཛིན་ལ་གནས་པ་སྟེ། ལྔ་ལྡན་བླ་མ་གསུམ་དང་ཁྱད་པར་བླ་མ་ལ་གུས་པ་སྟེ། ལྔ་ལྡན་ཆོ་ག་བྱ་བའོ། །དེ་ལ་གཉིས། སྔོན་དུ་བསྙེན་པའི་ཆོ་ག་དང༌། དཀྱིལ་འཁོར་དང་འབྲེལ་བའི་བྱ་བའོ། །དེ་ལ་གཉིས། སའི་ཆོ་ག་དང༌། སྟ་གོན་གྱི་ཆོ་གའོ ༑ ༑ དང་པོ་ལ་ལྔས་བསྟན་ཀྱང་ས་སྦྱང་བའི་ཆོ་ག་དང༌། གཟུང་བའི་ཆོ་ག་གཉིས་སུ་བསྡུ། སྟ་གོན་ལ་གསུམ། ལྷ་ལྷག་པར་གནས་པ་དང༌། བུམ་པ་ལྷག་པར་གནས་པ་དང༌། སློབ་མ་ལྷག་པར་གནས་པའོ། །དང་པོ་ལ་གསུམ། དྲིའི་ཐིག་ལེ་བྱ་བ་དང༌། མེ་ཏོག་ཚོམ་བུ་བྱ་བ་དང༌། ལྷ་རྣམས་བསྐྱེད་ཅིང་སྔགས་ཀྱིས་བྱིན་གྱིས་བརླབ་པ་དང༌། མཆོད་ཅིང་བསྟོད་དེ་སྙན་གསན་དབབ་པའོ། །བུམ་པ་ལ་གསུམ་ཚུལ་བཞིན་དུ་བཤམ་པ་དང༌། བྱིན་གྱིས་བརླབ་པ་དང༌། བཟླས་པས་མཉེས་པར་བྱ་བའོ།

།སློབ་མ་ལྷག་པར་གནས་པ་ལ་བཅུ་སྟེ། བྱང་ཆུབ་ཀྱི་སེམས་བསྐྱེད་པ་དང༌། ཐ་མལ་པའི་རྒྱུད་སྦྱང་བ་དང༌། དབང་གི་དོན་དུ་གསོལ་བ་གདབ་པ་དང༌། རྡོ་རྗེ་ཐེག་པའི་ལམ་ལ་སྤྲོ་བ་ཁྱད་པར་ཅན་བསྐྱེད་པ་དང༌། མྱུར་བར་འདོད་པའི་སེམས་བསྐྱེད་པ་དང༌། བསྲུང་ཞིང་མཆོད་པ་དང༌། སོ་ཤིང་དང༌། ཆུ་བླུད་པ་དང༌། ལམ་གྱི་བར་ཆད་བསྲུང་བའི་ཕྱིར་སྲུང་སྐུད་གདགས་པ་དང༌། ཀུ་ཤ་བྱིན་ཞིང་རྨི་ལམ་བརྟག་པ་དང༌། རྡོ་རྗེ་ཐེག་པའི་ལམ་ཟབ་མོ་བཤད་པས་སྤྲོ་བ་བསྐྱེད་པའོ། །དཀྱིལ་འཁོར་གྱི་དུས་སུ་བྱ་བའི་ཆོ་ག་ལ་བཞི། བྲི་བ་དང༌། བྱིན་གྱིས་བརླབ་པ་དང༌། ནུས་པ་དང་ལྡན་པས་མཆོད་པས་མཆོད་པ་དང༌། འཇུག་ཅིང་དབང་བསྐུར་བའོ། །དང་པོ་ལ་གཉིས། ཐིག་གིས་བྲི་བ་དང༌། རྡུལ་ཚོན་གྱིས་བྲི་བའོ། །ཐིག་ལ་གཉིས། ཡེ་ཤེས་ཀྱི་ཐིག་གིས་བྱིན་གྱིས་བརླབ་པ་དང༌། ལས་ཀྱི་ཐིག་གིས་ཆ་བགོ་བའོ། །ཚོན་ལ་བཞི། བྱིན་གྱིས་བརླབ་པ་དང༌། ཚོན་དགྱེ་བ་དང་ ༑ མཚན་མ་དགོད་པ་དང༌། དེར་བུམ་པ་དབུལ་ཞིང་མཆོད་པ་བཤམ་པའོ། ། བྱིན་གྱིས་བརླབ་པ་ལ་གཉིས། དམ་ཚིག་པ་བསྐྱེད་པས་བྱིན་གྱིས་བརླབ་པ་དང༌། ཡེ་ཤེས་པ་གཞུག་པས་བྱིན་གྱིས་བརླབ་པའོ། །མཆོད་པ་ལ་གཉིས། མཆོད་པ་རྒྱས་པས་མཆོད་པ་དང༌། གཏོར་མས་མཆོད་པའོ། །སྤྱི་དོན་ཐ་མ་ལ་གཉིས། འཇུག་པ་དང༌། དབང་བསྐུར་བའོ། །འཇུག་པ་ལ་གཉིས། སློབ་དཔོན་བདག་ཉིད་འཇུག་པ་དང༌། སློབ་མ་འཇུག་པའོ། །དབང་ལ་བཞི་སྟེ། རྡོ་རྗེ་སློབ་དཔོན་དང་ ༑ གསང་བ་དང༌། ཤེས་རབ་ཡེ་ཤེས་དང༌། བཞི་པའོ། །དང་པོ་ལ་གཉིས། ཡོན་དབུལ་ཞིང་གསོལ་བ་གདབ་པ་དང༌། དབང་བསྐུར་བའོ། །དབང་གི་ཆོ་ག་ལ་གཉིས། སློབ་དཔོན་དང་སློབ་མ་ཐུན་མོང་གི་དབང་དང༌། རྡོ་རྗེ་སློབ་དཔོན་གྱི་དབང་ངོ༌། །དང་པོ་ལ་ལྔ། ཆུའི། ཅོད་པན་གྱི། རྡོ་རྗེའི། དྲིལ་བུའི། རིགས་དང་རྗེས་སུ་མཐུན་པ་དང༌། མིང་གི་དབང་ངོ༌། །སློབ་དཔོན་གྱི་དབང་ལ་གཉིས། ཡོན་དབུལ་ཞིང་གསོལ་བ་གདབ་པ་དང༌། དབང་ངོ༌། །དེ་ལ་གཉིས།

དམ་ཚིག་སྦྱིན་པ་དང༌། དེ་དང་རྗེས་སུ་འབྲེལ་བའི་གནང་བ་ལ་སོགས་པའོ། །དེ་ལ་བཞི། རྗེས་སུ་གནང་བ་དང༌། ལུང་བསྟན་པ་དང༌། དབུགས་དབྱུང་བ་དང༌། གཟེངས་བསྟོད་པའོ། །གསང་བ་ལ་གཉིས། ཡོན་དབུལ་ཞིང་གསོལ་བ་གདབ་པ་དང༌། དམ་ཚིག་གི་རྫས་ལྕེ་ལ་བྱིན་ཏེ་དབང་བསྐུར་བའོ། །ཤེས་རབ་ཡེ་ཤེས་ལ་གཉིས། ཡོན་དང་འབྲེལ་བའི་གསོལ་བ་གདབ་པ་དང༌། དབང་སྦྱིན་པའོ། །དེ་ལ་གསུམ། རིག་མ་རྗེས་སུ་གཏད་པའི་ཆོ་ག་དང༌། དགའ་བ་བཞིའི་ཉམས་མྱོང་བསྐྱེད་པ་དང་ ༑ དེས་སློབ་མའི་བྱ་བ་བསྟན་ཏེ་གསུམ་མོ། །དབང་བཞི་པ་ལ་གཉིས་གཉིས་ཏེ ༑ ཡོན་དང་གསོལ་བ་གདབ་པ་དང༌། དབང་གི་སྒོ་ནས་སྦྱིན་པའོ། །ཐམས་ཅད་ཀྱི་རྗེས་ཀྱི་བྱ་བ་ནི། འཁོར་ལོ་མཆོད་པ་དང༌། ཆོ་ག་མ་ཚང་བ་དང༌། ལྷག་མ་བཟོད་པར་གསོལ་བ་དང༌། མཐར་གཤེགས་སུ་གསོལ་བའོ། །འདི་དག་ཀྱང་གཞུང་དང་སྦྱར་ཞིང་ཆོ་གའི་ཁྲིགས་ཤེས་པར་བྱའོ། །དབང་བསྐུར་བའི་ས་བཅད་དོ ༑༑ ༑༑ ༄༅། །དབང་བསྐུར་བའི་ཆོ་ག་བཞུགས། ། ༄༅། །རྗེ་བཙུན་མ་སྒྲོལ་མ་ལ་ཕྱག་འཚལ་ལོ། །དང་པོ་མཚན་ཉིད་ལྔ་དང་ལྡན་པའི་བླ་མ་ལ། སློབ་མ་ཡོན་ཏན་བཞི་དང་ལྡན་པ་ཞིག་གིས། དང་པོ་བླ་མའི་འོས་སུ་བློས་བརྟགས་ནས། དེ་ནས་མཎྜལ་སྔོན་དུ་འགྲོ་བས་ཅི་འབྱོར་བའི་ཡོ་བྱད་ཕུན་སུམ་ཚོགས་པས་བླ་མ་མཉེས་པར་བྱས་ནས། དེ་ནས་བླ་མར་གསོལ་བ་གདབ་པ་ནི། རྡོ་རྗེ་སློབ་དཔོན་དགོངས་སུ་གསོལ་བྱ་བ་ལན་གསུམ་གྱིས་གསོལ་བ་གདབ་བོ། །དེ་ནི་སློབ་མའི་བྱ་བ་དང་པོའོ། །དེ་ནས་བླ་མས་སློབ་མ་དེ། ཐེག་པ་ཆེན་པོའི་བློ་དང་ལྡན་པ་དང༌། སེམས་ཅན་ཐམས་ཅད་སྲིད་པའི་སྡུག་བསྔལ་ལས་བསྒྲལ་བའི་བློ་གྲོས་ཡོད་དམ་དྲི་བ་ནི། མ་བསྒྲལ་བ་ནི་བསྒྲལ་བ་དང་

༑ ༑ ཞེས་པ་ལ་སོགས་པའི་ཚིག་རྐང་པ་ལྔས་ལན་གཅིག་གིས་དྲི་བར་བྱ་བའོ ༑ ༑ ཆོ་ག་གཉིས་པ་བླ་མའི་བྱ་བའོ། །དེ་ནས་ཐེག་པ་ཆེན་པོའི་བློ་གྲོས་ཅན་དེ་བླ་མས་རང་གི་སློབ་མར་ཡོངས་སུ་བཟུང་ཞིང་དེའི་བར་ཆད་ཀྱི་བགེགས་བསལ་བར་བྱ་བ་ནི། རྗེ་བཙུན་སྒྲོལ་མ་ལ་སོགས་པའི་དཀོན་མཆོག་གི་རྟེན་ཡོད་པའི་སྤྱན་སྔར་མཎྜལ་དང་ཅྀ་འབྱོར་བའི་མཆོད་པའི་ཡོ་བྱད་བཤམས་ལ། དེ་ནས་སློབ་མ་དྲི་ཞིམ་པའི་ཆུས་ཁྲུས་བྱས་ཏེ། བླ་མ་དང་དཀོན་མཆོག་ལ་མཎྜལ་དབུལ། མཆོད་པ་སྔོན་དུ་འགྲོ་བའི་བདུན་རྣམ་དག་བྱ། སྐྱབས་སུ་འགྲོ་བ་དང་སེམས་བསྐྱེད་བྱས་ལ་དེ་ཡང་དང་པོའི་དོན་དྲན་དུ་གཞུག དེ་ནས། དཀོན་མཆོག་གསུམ་ལ་སྐྱབས་སུ་མཆི། །ཞེས་བྱ་བ་ལ་སོགས་པ་ནས། འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག །ཅེས་བྱ་བའི་བར་དུ་ལན་གསུམ་བརྗོད་དེ། སློབ་མ་ཡོངས་སུ་གཟུང་བའི་ཆོ་ག་དངོས་སོ། །དེ་ནས་བདག་ཉིད་རྗེ་བཙུན་མ་ཡན་ལག་བཞི་རྫོགས་ཀྱིས་བསྒོམ་པའི་སྙིང་གའི་ས་བོན་དང༌། སྔགས་ཕྲེང་གི་འོད་ཀྱིས་སློབ་མའི་ལུས་ངག་ཡིད་གསུམ་ལ་གནས་པའི་བགེགས་བསྐྲད་པར་བསམ་ཞིང་བདུད་རྩི་འཁྱིལ་བའི་སྔགས་བཟླས། ཨོཾ་ཨཱཿབིགྷྣཱནྟ་ཀྲྀ་ཏ་ཧཱུྃ་ཕཊ། ཅེས་བརྗོད་ཅིང་སློབ་མའི་ལུས་ལ་ཡུངས་དཀར་བརྡེག་གོ །དེ་ནས་བགེགས་མཐར་བྱེད་ཀྱི་སྔགས་དེ་ཉིད་ལུང་ཕོག་ལ་སྒྲུབ་པ་མ་ཐོན་པར་ཟློས་སུ་ཡང་གཞུག་གོ །དེ་དག་ནི་བསྙེན་པ་སྔོན་དུ་བྱ་བའི་ཆོ་ག་གསུམ་པའོ། །དེ་ནས་སློབ་དཔོན་གནས་དབེན་པར་སོང་སྟེ། སྤྱིའི་སྒྲུབ་ཐབས་ཇི་ལྟ་བ་བཞིན་བསྒོམ་ཞིང༌། ཡི་གེ་བཅུ་པ་ལ་འབུམ་ཕྲག་གཅིག་ནས་བཞིའི་བར་ཚང་བར་བཟླས་པ་བསྙེན་པ་སྟེ། འདི་ནི་བླ་མའི་ཞལ་ལས་ཤེས་པར་བྱ་བ་ཡིན་ནོ། །ད་ནི་དཀྱིལ་འཁོར་གྱི་དུས་སུ་བྱ་བའི་ཆོ་ག་ལས་དང་པོ་སའི་ཆོ་ག་ལ་ས་བསླང་བ། བརྟག་པ། གཟུང་བ། སྦྱང་བ། བྱིན་གྱིས་བརླབ་ཅིང་ཡོངས་སུ་གཟུང་བས་བསྲུང་བ་སྟེ་ལྔ་ཡོད་ཀྱང༌། བསླང་བ་དང་བརྟག་པ་གཉིས་སྦྱང་བར་བསྡུ།

བསྲུང་བ་ཡོངས་སུ་གཟུང་བར་བསྡུས་ལ། སའི་ཆོ་ག་གཉིས་སུ་བསྡུ་གསུང༌། དེའི་དང་པོ་ས་བསླང་བ་ལ་གཉིས། སྣང་བ་ལས་བསླང་བ་དང༌། མི་སྣང་བ་ལས་བསླང་བའོ། །དང་པོ་ཡང་གཞུང་ལས། སྣང་དང་མི་སྣང་ས་བདག་ལ། །གསོལ་གདབ་ལ་སོགས་རྒྱས་པར་བྱ། །ཞེས་པས་བསྟན་ཏེ། རྒྱལ་པོ་ལ་སོགས་པ་དཀྱིལ་འཁོར་གྱི་ས་དེའི་བདག་པོ་ལ། བདག་ས་དེའི་ཕྱོགས་དེར་དཀྱིལ་འཁོར་གྱི་ལས་ཅུང་ཟད་ཅིག་བརྩིག་པས། ཁྱེད་ཀྱིས་གནང་བའི་སྐབས་ཕྱཻ་ཞིག་ཅེས་པ་ལ་སོགས་པས་གསོལ་བ་གདབ་བོ། །འདིས་ཀྱང་དཀྱིལ་འཁོར་གྱི་ལས་ཀྱི་བར་ཆད་སེལ་བར་བྱེད་པ་ཡིན་ནོ། །གཉིས་པ་མི་སྣང་བ་ལས་བསླང་བ་ནི ༑ ཆོ་གའི་གོ་རིམ་ནི་ཅུང་ཟད་འོག་ཏུ་འབྱུང་སྟེ། སའི་ཕྱོགས་དེ་གྲོང་ཁྱེར་ ¡Ã ཆེན་པོ་ ( ¡¶ ཞ ¡· བཟང་པོ་ ) ལ་སོགས་པའི་ཤར་དང༌། བྱང་དུ་འོང་བའམ། ཁ་དོག་དཀར་ཞིང་སེར་བའམ། སྣུམ་ཞིང་ཡིད་དུ་འོང་བའམ། དབྱིབས་ཀྱང་གྲུ་བཞི་ལ་སོགས་པར་འདུག་པ་དེར་བྱ་བའི་ཆ་བརྟག་པའམ། དེ་ལས་བཟློག་པ་ནི་སྤང་བའི་ཆར་བརྟག་པར་བྱའོ། །དེ་ནས་མི་སྣང་བ་ལས་བསླང་སྟེ། སའི་ཆ་དེར་དཀྱིལ་འཁོར་ ¡Ã གྱི་ཚད་ཙམ་ལ་ ( ¡¶ ཞ ¡· ལ་ ) རི་མོ་བྲིས་ཏེ། སའི་ཕྱོགས་དེ་མཎྜལ་བྱ་ཞིང་བྱུག མཆོད་པ་དང་གཏོར་མ་ཅི་འབྱོར་བཤམས། བདག་ཉིད་རྗེ་བཙུན་མ་སྒྲོལ་མའི་ཏིང་ངེ་འཛིན་རྫོགས་པར་བྱས་ལ། དེ་ནས་མཎྜལ་གྱི་སྟེང་དུ་དྲིའི་ཐིག་ལེ་ལ་མེ་ཏོག་གི་ཚོམ་བུ་གཅིག་བཞག་ལ། དེར་སའི་ལྷ་མོ་གསེར་གྱི་མདོག་ཅན་སྐད་ཅིག་གིས་དམིགས་ལ། དེ་ནས་མཆོད་པ་རྣམས་བྱིན་གྱིས་བརླབས་ལ། ལྷ་མོ་ལ་མཆོད་པ་རྣམས་ཀྱིས་མཆོད། ཨ་ཀཱ་རོས་གཏོར་མ་དབུལ་ལོ། །དེ་ནས་ས་བསླང་བའི་ཕྱིར་གསོལ་བ་གདབ་སྟེ། སྐྱོབ་པ་སངས་རྒྱས་ཐམས་ཅད་ཀྱི། །ཞེས་པ་ལ་སོགས་པ་འོག་ནས་འབྱུང་བའི་ཚིགས་སུ་བཅད་པ་གཉིས་ཀྱིས་ལན་གསུམ་དུ་གསོལ་བ་གདབ་བོ། །དེ་ནས་བྲིས་ཤིག་གསུངས་ནས་གནང་བ་བྱིན་ཏེ་སའི་ལྷ་མོ་ས་དེ་ཉིད་ལ་ཐིམ་པར་བསམ་མོ། །དེ་ཡང་ཆོ་གའི་གཞུང་ལས།

བླ་མ་ལྷའི་རྣལ་འབྱོར་ལྡན་པས་ཞེས་བྱ་བ་ལ་སོགས་པ་རྐང་པ་གསུམ་གྱིས་ ¡Ã བསླང་བ་གཉིས་བསྟན་ཏོ ( ¡¶ ཞ ¡· སྣང་བ་ཇི་ལྟར་བ་བཞིན་ནོ ) ། །དེ་ལྟར་ཆོ་ག་གཉིས་སྔོན་དུ་སོང་ནས ༑ ས་སྦྱང་བ་ནི་གཞུང་ལས། མེ་ལོང་དབྱིབས་ཅན་དཀྱིལ་འཁོར་ནི། །ཞེས་པ་ལས་མ་གསུངས་ཀྱང༌། སའི་ཆ་རྐོ་ཞིང༌།ཅི་རིགས་པའི་སྐྱོན་བསལ། དྲི་ཞིམ་པོའི་ཆུ་དང་ ( ¡¶ ཞ ¡· + ས་ ) བསྲེས་ཏེ་དཀྱིལ་འཁོར་ལ་གཏོར་ཞིང་བཅག་པར་བྱའོ། ། འདིས་ས་ཡོངས་སུ་སྦྱང་བའི་ཆོ་གའོ། །དེ་ནས་བྱིན་གྱིས་བརླབ་ཅིང་ཡོངས་སུ་གཟུང་བ་ནི། སྔར་བསྙེན་པའི་སྐབས་སུ། བུམ་པ་ཇི་ལྟར་བཤམས་པ་མཎྜལ་གྱི་སྟེང་དུ་བཞག་ནས། བསྙེན་པ་རྫོགས་རྫོགས་ཀྱི་བར་དུ་བུམ་པ་ལ་སྔགས་བཟླས་པའི་ཆུ་དེ་ནས་ཅུང་ཟད་ཙམ་ཞིག་བླངས་ལ། ཀུ་ཤའི་ཆུན་པོས་དཀྱིལ་འཁོར་གྱི་ས་དེར་གཏོར་ཞིང༌། ཡི་གེ་བཅུ་པའི་སྔགས་ཅུང་ཟད་ཙམ་བཟླས་ལ། སའི་ཕྱོགས་དེ་ཐམས་ཅད་སྣ་ཚོགས་རྡོ་རྗེའི་རང་བཞིན་གྱི་རྡུལ་ཕྲ་རབ་ཏུ་བསམ་མོ། ། དེ་ཙམ་གྱིས་ནི་བྱིན་གྱིས་བརླབ་ཅིང་ས་དེ་བདག་གིར་ཡོངས་སུ་གཟུང་བར་འགྱུར་རོ། །སྐབས་འདིར་གཞུང་ལས། འདབ་མ་བཞི་ལྡན་པདྨའི་སྟེང༌། །ཞེས་བྱ་བས་བཟུང་སྟེ། མཆོད་པ་དང་གཏོར་མ་ཅི་རིགས་བྱ་ཞེས་བྱ་བའི་བར་གྱིས་བུམ་པའི་ཆོ་ག་རྒྱས་པར་གསུངས་པ་འདི་ནི་སྔོན་དུ་བསྙེན་པའི་ཆོ་གའི་སྐབས་སུ་བུམ་པ་བཅའ་བ་གཙོར་བསྟན་ལ། དེ་ཉིད་ཀྱི་ཆུས་ས་བྱིན་གྱིས་བརླབ་པར་བྱ་བ་དང༌། འདི་ཉིད་དུ་བུམ་པ་སྟ་གོན་དུ་གནས་པའི་ཆོ་ག་ཡང་ཤེས་པར་བྱ་སྟེ། ཕྱོགས་གཅིག་ཏུ་བསྟན་པ་ཡང་འདི་ན་རྟོགས་པར་སླ་བའི་ཕྱིར་རོ། །བུམ་པ་ལྷར་བསྐྱེད་པའི་ཆོ་ག་ལ་སོགས་པ་ནི་གཞུང་ན་གསལ་བས་འདིར་མ་བྲིས་སོ། །འདིར་བསྙེན་པའི་སྐབས་ཀྱི་བུམ་པ་ཅིས་ཤེས་ན། འབུམ་ཕྲག་གཅིག་གིས་བསྙེན་པ་བྱ ༑༑ གསང་སྔགས་ཡེ་ཤེས་ཆུ་རྒྱུན་གྱིས། །ཞེས་པས་ཤེས་སོ། །དེ་ནས་ས་ཡོངས་སུ་གཟུང་བ་དངོས་ནི། སློབ་དཔོན་རྒྱན་ཐམས་ཅད་ཀྱིས་བརྒྱན་པ་དཀྱིལ་འཁོར་གྱི་དབུས་སུ་གནས་ནས།

བདག་དོན་ཡོད་གྲུབ་པའི་ང་རྒྱལ་བརྟན་པོ་བསྒོམ། ཕྱོགས་བཞིར་ ¡Ã རྣམ་སྣང་ལ་སོགས་པ་ ( ¡¶ ཞ ¡· - རྣམ་སྣང་ལ་སོགས་པ་ ) རིགས་བཞིའི་ང་རྒྱལ་འཛིན་པའི་སློབ་མ་བཞི་བཞག་ལ། དེ་ནས་བཞི་པོས་ཕྱོགས་བཞི་ནས་ཏིང་ངེ་འཛིན་ལས་བཞེངས་པར་གསོལ་བ་གདབ་པ་དང༌། སློབ་དཔོན་གྱིས་ཏིང་ངེ་འཛིན་གྱི་དཀྱིལ་འཁོར་ནམ་མཁའ་ལ་བཏེག་སྟེ། མིག་རྐང་བྱིན་གྱིས་བརླབ་པ ༑ ཨོཾ་བཛྲ་ཨུ་ཏིཥྛ་ཧཱུྃ་ཕཊ། ཅེས་པ་བརྗོད་དོ། །དེ་ནས་འོག་ནས་འབྱུང་བ་དང་སྦྱར་ལ་སྟེགས་བུའི་སྟེང་ན་གནས་པ་ལས། ཕྱོགས་བཞི་ནས་ནི་གསོལ་བ་གདབ ༑༑ ཅེས་བྱ་བ་ལ་སོགས་པ་སྔོན་ལ་བླངས་ལ། སྐད་ཅིག་མའི་ཏིང་ངེ་འཛིན་གྱི་ཞེས་བྱ་བ་ནས། སྔགས་ཀྱི་བར་དང་སྦྱར་ཏེ་ས་ཡོངས་སུ་བཟུང་བ་དངོས་སོ། ། ས་བསྲུང་བ་ནི་བགེགས་ཐམས་ཅད་ལ་བཀའ་བསྒོ་བ་དང༌། དཀྱིལ་འཁོར་བསྐོར་ཏེ་རྡོ་རྗེའི་ར་བ་ལ་སོགས་ཐམས་ཅད་བརྟན་པར་བསྒོམ་པ་ཡིན་ཏེ། དེ་ཡང་དཀྱིལ་འཁོར་གྱི་དབུས་སུ་སློབ་དཔོན་གནས་པར་བྱ་བ་གསུངས་པས་སོ། ། གཞུང་ལས་ནི། དེ་ནས་ཁྲོ་རྒྱལ་བདུད་རྩི་འཁྱིལ། །ཞེས་བྱ་བ་ལ་སོགས་པ་གསལ་བར་གསུངས་ཏེ་སའི་ཆོ་གའོ།། །།སྟ་གོན་ལ་གསུམ་གྱི་ལྷ་སྟ་གོན་ལ་གཉིས་ཏེ། ཐོག་མར་སའི་ལྷ་མོ་མཁྱེན་པར་གསོལ་བ་དང༌། ལྷ་སྟ་གོན་དངོས་སོ། །དེ་ཡང་ཆོ་གའི་གོ་རིམ་ནི་འདི་ཡིན་ཏེ ༑ ནུབ་དང་པོ་སའི་ཆོ་ག་སྔོན་དུ་སོང་ནས། ནུབ་གཉིས་པ་ལྷ་ ( ¡¶ ཞ ¡· - ལྷ་ ) སྟ་གོན་ལ། ཉེ་བར་མཁོ་བ་ཐམས་ཅད་འཚོག་ཆས་བྱས་ལ། དཀྱིལ་འཁོར་གྱི་ས་དེ་བའི་རྣམ་ལྔ་དང་དྲི་ཞིམ་པོའི་ཆུས་བྱུག མཆོད་པ་ཅི་འབྱོར་བ་རྣམས་ཀྱིས་མཐའ་མ་བསྐོར་ལ་བཤམ། གཏོར་མ་ཕྱོགས་མཚམས་བརྒྱད་དུ་བརྒྱད། སའི་ལྷ་མོའི་དང་དགུ་བཤམ་པའམ། ཡང་ན་ཕྱོགས་བཞིར་བཞི། སའི་ལྷ་མོའི་དང་ལྔ་བཤམ། དྲིའི་ལྡེ་གུ་ཡང་མདུན་དུ་བཤམ། བུམ་པ་དང་སློབ་མ་ལྷག་གནས་ཀྱི་ཡོ་བྱད་ཀྱང་ཉིན་མོ་ནས་བཤམས་ནས། སྲོད་ཐུན་ལ་བླ་མ་ཁྲུས་བྱས་རྒྱན་ཐམས་ཅད་ཀྱིས་བརྒྱན་ལ། སྤྱིའི་སྒྲུབ་ཐབས་ལྟར་རམ།

བཅོམ་ལྡན་དོན་གྲུབ་ཀྱི་རྣལ་འབྱོར་རྫོགས་པར་བསྒོམས་ལ་ཅུང་ཞིག་བཟླས་མཆོད་པ་བསངས་ཤིང་བྱིན་གྱིས་བརླབ ༑ དེ་ནས་སའི་ལྷ་མོ་མཁྱེན་པར་གསོལ་བར་བྱ་བ་ནི། དཀྱིལ་འཁོར་གྱི་དབུས་སུ་དྲིའི་ཐིག་ལེ་ལ་མེ་ཏོག་ཚོམ་བུ་བཞག་ལ། སའི་ལྷ་མོ་ལ་སྔར་ས་ ( ¡¶ ཞ ¡· - ས་ ) སློང་བའི་སྐབས་སུ་གསུངས་པ་ཅི་འདྲ་བ་ཅིག་བློས་བཟུང་ལ་མཆོད་ཡོན་ནས་བཟུང་སྟེ། གཏོར་མའི་བར་དུ་མཆོད། དེ་ནས། སྐྱོབ་པ་སངས་རྒྱས་ཐམས་ཅད་ཀྱི། །ཞེས་བྱ་བ་ལ་སོགས་པ་ཚིགས་སུ་བཅད་པ་གཉིས་ཀྱི་ལན་གསུམ་གྱིས་སྙན་གསན་ཕབ་ལ་མཁྱེན་པར་གསོལ་ཏེ། དེས་བར་ཆད་མེད་པར་ཞལ་གྱིས་བཞེས་པར་བསམས་ལ་ས་དེ་ཉིད་དུ་ཐིམ་པའམ། ནམ་མཁའ་ལ་དཔང་པོའི་ཚུལ་དུ་བཞུགས་པར་བསམ་མོ། །ཚིག་འདིས་ནི་ས་བསླང་བ་དང༌། སའི་ལྷ་མོ་སྟ་གོན་དུ་གནས་པ་གཉིས་ཟིན་པ་ཡིན་ནོ། །སའི་ལྷ་མོའི་སྟ་གོན་ནོ། །ལྷ་སྟ་གོན་དངོས་ནི ༑ སྔར་གྱི་མེ་ཏོག་བསལ་ལ་ཡང་དཀྱིལ་འཁོར་གྱི་ས་དེ་གྲུ་བཞིར་ལེགས་པར་བྱུག དེ་ནས་སློབ་དཔོན་གྱིས། དཀྱིལ་འཁོར་འཕར་མ་གཉིས་པར་བློས་རིག་པར་བྱས་ལ་དྲིའི་ཐིག་ལེ་བཅུ་བདུན་ལ་ ¡Ã མེ་ཏོག་ ( ¡¶ ཞ ¡· - མེ་ཏོག་ ) བཅུ་བདུན་བྱ། གདན་གྱི་སྟེང་དུ་ལྷ་བཅུ་བདུན་ ¡Ã མེ་ཏོག་ ( ¡¶ ཞ ¡· ས་བོན་ ) ཙམ་ལས་བསྐྱེད། གཞལ་ཡས་ཁང་སྲུང་འཁོར་དང་བཅས་པ་སྐད་ཅིག་གིས་བསྐྱེད། བྱིན་གྱིས་བརླབ་ཅེས་པའི་གཞུང་ལ་བརྟེན་ནས་ཡན་ལག་བཞི་རྫོགས་པར་བྱས་ཏེ། དམ་ཚིག་བསྐྱེད། ཡེ་ཤེས་པ་གཞུག དབང་བསྐུར་བྱིན་གྱིས་བརླབ། འོག་ནས་དཀྱིལ་འཁོར་བསྒྲུབ་པ་ལྟར་འདིར་ཡང་བྱ་དགོས་གསུང༌། དེ་ནས་མཆོད་པ་ཅི་འབྱོར་བས་མཆོད་དེ། མེ་ཏོག་དང་ན་བཟའ་ལ་སོགས་པ་ཕྱིའི་མཆོད་པ་དང༌། ནང་དང་གསང་བ་བདུད་རྩིས་མཆོད་པ་དང༌། འདོད་ཡོན་ལ་སོགས་པ་ཡིད་ལས་བྱུང་བའི་མཆོད་པ་རྣམས་ཀྱིས་མཆོད། ཕྱག་འཚལ་ཉི་ཤུ་རྩ་གཅིག་གིས་ཀྱང་བསྟོད། དེ་ནས་སྤོས་ཁང་ལག་པ་གཡས་པར་ཐོགས་ལ། དྲིལ་བུ་གསིལ་ཞིང་རྗེ་བཙུན་མའི་དཀྱིལ་འཁོར་དངོས་སུ་བསྐྱེད་པ་དང༌།

ཕྱོགས་བཅུའི་སངས་རྒྱས་ ¡Ã དང་བྱང་ཆུབ་སེམས་དཔའ་ ( ¡¶ ཞ ¡· - དང་བྱང་ཆུབ་སེམས་དཔའ་ ) ཐམས་ཅད་བཞུགས་པ་ལ་སྙན་གསན་དབབ་སྟེ། མ་ལུས་ཕྱོགས་ན་བཞུགས་པ་ཡི། །ཞེས་བྱ་བ་ལ་སོགས་པའི་ཚིག་རྣམས་ལན་གསུམ་དུ་བརྗོད་དོ། །དེ་ཙམ་གྱིས་ནི་ལྷ་སྟ་གོན་དུ་གནས་པའོ།། གཉིས་པ་བུམ་པ་སྟ་གོན་དུ་གནས་པ་ནི། རྒྱས་པར་བྱེད་ན་བུམ་པ་ ¡Ã བཅུ་གཅིག ( ¡¶ ཞ ¡· བཅུ་ ¡¶ ལུ ¡· བདུན་ ) ལས་ཐམས་ཅད་པ་དང་ ¡Ã བཅུ་གཉིས ( ¡¶ ཞ ¡· བཅོ་བརྒྱད ) ། ཡང་ན་རིགས་ལྔའི་བུམ་པ་ལྔ། ལས་ཐམས་ཅད་པ་དང་དྲུགཡང་ན་བུམ་པ་གཉིས་སུ་བསྡུ་སྟེ། སྔར་བསྙེན་པའི་སྐབས་སུ་བུམ་པ་བཅས་པ་དེ་ཉིད་ལྷ་ཐམས་ཅད་པའི་བུམ་པ་ཡིན་ནོ། །དེ་དང་ལས་ཐམས་ཅད་པའི་བུམ་པ་སྣ་ཚོགས་རྡོ་རྗེས་མཚན་པ་གཅིག་དང་གཉིས་སུ་བསྡུའོ། །རྒྱས་པར་བྱེད་ན་བུམ་པ་ཐམས་ཅད་ལ་ལྷ་སོ་སོའི་མཚན་མ་དགོད། མགུལ་ཆིངས་དབུལ། གུ་གུལ་གྱི་དུད་པ་དང༌། བིགྷྣཱནྟ་ཀྲྀ་ཏས་བགེགས་བསལ། བཅུད་རྣམས་གཞུག ཁ་རྒྱན་དབུལ ༑ དེ་ནས་དྲི་ཞྀམ་པོའི་ཆུས་གང་བར་བྱས་ཏེ། ལྷའི་གནས་ཀྱི་དྲིའི་ཐེག་ལེ་རྣམས་ཀྱི་གནས་སུ་བཞུགས་པར་བྱའོ། །ལས་ཐམས་ཅད་པ་ནི་བདག་ཉིད་ཀྱི་གཡས་དང་ཉེ་བར་རོ། ། ( ¡¶ ཞ ¡· + དེ་ནས་དབུས་ཀྱི་བུམ་པའི་སྟེང་དུ་ ) དུང་ཆོས་སམ་ཉ་ཕྱིས་ལ་སོགས་པར་དྲི་ཞྀམ་པོའི་ཆུ་བླུགས་ལ། རྡོ་རྗེ་ལ་ཚོན་སྐུད་བཏགས་ཏེ་རྣམ་རྒྱལ་བུམ་པའི་སྟེང་དུ་བཞག བུམ་པ་རྣམས་ཀྱི་ནང་དུ་བསྙེན་པའི་སྐབས་ལྟར་བསྐྱེད། ལས་ཐམས་ཅད་པའི་བུམ་པར་བགེགས་མཐར་བྱེད་དམ་དོན་གྲུབ་བསྐྱེད། མཆོད་པས་མཆོད། དེ་ནས་ཡི་གེ་བཅུ་པ་ཉིད་བརྒྱ་རྩ་བརྒྱད་ལ་སོགས་པ་བཟླས་སོ ༑ ༑ དེ་ལྟར་ལྷ་དེ་རྣམས་འོད་དུ་ཞུ་སྟེ། ཡེ་ཤེས་ཀྱི་བདུད་རྩིའི་ཆུའི་རྒྱུན་གྱི་ངོ་བོ་ཉིད་དུ་བསམས་ཏེ། བུམ་པའི་སྟེང་གི་ཆུ་དེ་ཡང་བུམ་པ་ཐམས་ཅད་དུ་བགོས་ལ་དབུལ་ལོ། །དེ་ཡང་གཞུང་ལས། བུམ་པའི་ལྷ་རྣམས་རྫོགས་པར་བྱ། །ཞེས་བྱ་བ་རྐང་པ་གསུམ་གྱིས་བསྟན་ཏོ། །དེ་ནས་སློབ་མ་སྟ་གོན་དུ་གནས་པ་ནི།

གཞུང་ལས ༑ ཡོལ་བས་བཅད་དེ་བདག་ཉིད་ནང༌། །ཞེས་བྱ་བ་ལ་སོགས་པས་བསྟན་ཏོ ༑ ༑ དེ་ཡང་སློབ་མ་རྣམས་ཁྲུས་བྱེད་དུ་བཅུག་ལ། གོས་དང་རྒྱན་བཟང་པོས་བརྒྱན་པ། རིམ་པས་བཀོད་ལ། དེ་ནས་སློབ་དཔོན་ཡོལ་བའི་ནང་ནས་ཕྱིར་བྱུང་བ་ལ་མཎྜལ་དབུལ། མེ་ཏོག་གི་ཕྲེང་བ་ལ་སོགས་པ་དབུལ། དེ་ནས་དགའ་ཆེན་ཁྱོད་བདག་ཅེས་བྱ་བ་ལ་སོགས་པ་ཆོ་ག་བཅུ་ཐམ་པས་མ་ཚང་བ་མེད་པར་སློབ་མ་བྱིན་གྱིས་བརླབ་སྟེ། ཆོ་ག་རྣམ་པར་བཞག་པ་དང༌། སྔ་ཕྱིའི་གོ་རིམ་ ¡Ã གཞན་དང་མི་མཐུན། དཀྱིལ་འཁོར་ཀྱི་ཆོ་ག་གནང་བ་ ( ¡¶ ཞ ¡· དཀྱིལ་འཁོར་གྱི་ཆོ་ག་གཞན་དང་མི་མཐུན་པ་ ) རྣམས་ནི་ཐེ་ཚོམ་མི་ཟ་བར་བྱ་སྟེ། འདི་ནི་ ( ¡¶ ཞ ¡· + རང་ ) གཞུང་གི་ཆོ་ག་ཡིན་པས་སོ། །འདི་ནི་གཞུང་ནས་གསལ་བས་འདིར་མ་བཀོད་དོ། །དེ་ནས་སློབ་མའི་ཚོགས་རྣམས་ལ་ཉལ་སྟངས་དང་རྨི་ལམ་བསྒོ་བར་བྱ་སྟེ་གནས་དབེན་པར་གཏང་ངོ༌། །དེ་ཡང་དེ་ནས་བླ་མ་སྟ་གོན་གྱི་ལྷ་དང་བུམ་པ་རྣམས་ལ་ཅི་འབྱོར་བས་མཆོད། རང་གི་ཆོ་ག་མ་ཚང་བ་དང་ལྷག་པ་རྣམས་བཟོད་པར་གསོལ་ལ། སྟ་གོན་གྱི་ལྷ་རྣམས་ནམ་མཁའ་ལ་གདེག་གོ །དེ་ནས་བདག་དང་སློབ་མ་བསྲུང་བའི་ཕྱིར་ཡི་གེ་བཅུ་པ་ཅུང་ཞིག་བཟླས་པ་བྱ། དེ་ཙམ་གྱིས་ནི་སྟ་གོན་གྱི་ཆོ་གའོ།། ཉིན་ཞག་གསུམ་པ་དཀྱིལ་འཁོར་ཞག་ལ་རྡོ་རྗེ་སློབ་དཔོན་བདག་ཉིད་ཐོ་རངས་ལངས་ལ། ལྷའི་ང་རྒྱལ་གསལ་བཏབ་སྟེ། མིག་གཉིས་བྱིན་གྱིས་བརླབས་ལ་མིག་གིས་སྟེང་དུ་བལྟ་ཞིང་ངག་ཏུ་བཛྲོ་ཏིཥྛ་ཞེས་ཀྱང་བརྗོད་ལ། སྟ་གོན་གྱི་ལྷ་ནམ་མཁའ་ལ་གདེག་གོ །སྲོད་ཀྱི་དུས་སུ་བཏེག་ན་ཐོ་རངས་གདེག་མི་དགོས་སོ ༑༑ དེ་ནས་མེ་ཏོག་དང་མཆོད་པ་རྙིང་པ་ལ་སོགས་པ་ཐམས་ཅད་བསལ། དཀྱིལ་འཁོར་གྱི་སར་སྐྱང་ནུལ་ལེགས་པར་བྱས་ལ། དེ་ནས་ཡང་མཆོད་པ་གསར་པ་ཅི་འབྱོར་བ་གཅིག་བཤམས་ལ་ཚོན་སྣ་ལྔའི་སྐུད་པ་དབུས་སུ་སྔོན་པོ་བཞག་ལ། གཞན་རྣམས་ཕྱོགས་རིམ་གྱིས་དྲི་ཞིམ་པོས་བྱུགས་པའི་སྣོད་དུ་བཞག་སྟེ ༑ ཧཱུྃ་ཨོཾ་ཏྲཱཾ་ཧྲཱིཿཨཿཞེས་བྱ་བའི་ཡིག་འབྲུ་རྣམས་ཚོན་སྐུད་ཀྱི་སྟེང་དུ་རིམ་པ་བཞིན་བསམ་ལ།

དེ་དག་ལ་དེ་བཞིན་གཤེགས་པ་རྣམས་བསྐྱེད་ལ། མཆོད་པས་མཆོད་པ་ཙམ་གྱིས་རིགས་ལྔ་འོད་དུ་ཞུ་སྟེ་སྐུད་པ་དང་རོ་གཅིག་ཏུ་གྱུར་པར་བསམ་མོ། །དེ་ནས་བདག་ཉིད་དོན་ཡོད་གྲུབ་པའམ། སྒྲོལ་མའི་ང་རྒྱལ་དང་ལྡན་པས། སློབ་མ་བགེགས་མཐར་བྱེད་ཀྱི་ང་རྒྱལ་དང་ལྡན་པའི་ལག་ཏུ་ཚོན་སྐུད་སྔོན་པོ་ནས་བཟུང་སྟེ་ལྗང་གུའི་བར་དུ་ཛཿགསུམ་བརྗོད་ཅིང་གཏད། སློབ་མས་ཡིག་འབྲུ་ལྔ་བརྗོད་ཅིང་བླང༌། དེ་ནས་གཉི་གས་ཡིག་འབྲུ་ལྔ་བརྗོད་ཅིང་བསྒྲིལ་ལོ། །དེ་ནས་ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཐིག་སྐུད་བསྒྲིལ་བའི་སྒྲས་བསྐུལ་ནས། སེམས་ཅན་གྱི་དོན་དུ་དཀྱིལ་འཁོར་གྱི་འཁོར་ལོ་ནམ་མཁའ་ལ་བྱོན་པར་བསམས་ལ། ཡེ་ཤེས་ཀྱི་ཐིག་ཆེན་པོ་བརྒྱད་ནམ་མཁའ་ལ་གདབ་བོ། །དེས་སའི་ཆ་དེ་བྱིན་གྱིས་བརླབས་པར་འགྱུར་རོ། །དེ་ནས་ལས་ཐིག་གིས་སའི་ཆ་རྣམ་པར་བགོ་བར་བྱ་སྟེ། སྐབས་འདིར་ནི་གཞུང་ལས་གསལ་པོར་མ་གསུངས་ཀྱང༌། གྲུ་བཞི་སྒོ་བཞི་ལ་སོགས་གདབ་བོ། །ནང་གི་ ¡Ã

དཀྱིལ་འཁོར་དུ་ ( ¡¶ ཞ ¡· - དཀྱིལ་འཁོར་དུ་ ) པདྨ་འདབ་བརྒྱད་ལྟེ་བ་དང་བཅས་པ་སྟེ་དགུ། དེའི་ཕྱི་རོལ་དུ་ལྷ་རྣམས་སྟེ་འཕར་མ་གཉིས་སུ་གདབ། ཕོ་བྲང་གི་ཕྱི་རོལ་དུ་འདོད་ཡོན་དང༌། ཕ་གུ་དང༌། དྲ་ཕྱེད་དང༌། མདའ་ཡབ་དང༌། རྟ་བབས་རྣམས་ཀྱི་ཆར་ཐིག་གདབ་སྟེ། འདི་ནི་ཚོན་དགྱཻ་བའི་སྐབས་ཉིད་ལས་ཁོང་དུ་ཆུད་པར་ནུས་སོ། །ཚོན་བྱིན་གྱིས་བརླབ་པ་ནི་ཡེ་ཤེས་ཀྱི་སྐུད་པ་བཞིན་དུ་བྱིན་གྱིས་བརླབ་བོ། །དེ་ནས་ཚོན་ཇི་ལྟར་དགྱེ་བ་ནི། མཚན་མ་དགོད་པ། དེར་བུམ་པ་དབུལ་ཞིང་དཀྱིལ་འཁོར་གྱི་རྒྱན་དང༌། མཆོད་པ་དང་གཏོར་མ་བཤམ་པ་རྣམས་ནི་གཞུང་ཉིད་དུ་གསལ་བས་འདིར་མ་བཀོད་དོ། །དེ་ནས་དཀྱིལ་འཁོར་བྱིན་གྱིས་བརླབ་ཅིང་སྒྲུབ་པ་ནི། དང་པོར་བདག་ཉིད་འབྱུང་བ་རིམ་བརྩེགས། དེའི་སྟེང་དུ་སྣ་ཚོགས་རྡོ་རྗེ། དེའི་སྟེང་དུ་བྷྲཱུྃ་ལས་གཞལ་ཡས་ཁང་ ༑ དབུས་སུ་སྣ་ཚོགས་པདྨ། ཕྱིའི་སྲུང་བའི་འཁོར་ལོ་དང་བཅས་པ་བདག་དང་མདུན་གྱི་ཅིག་ཅར་དུ་བསྐྱེད་པས་ཆོག དེ་ནས་བདག་ཉིད་དོན་ཡོད་གྲུབ་པའམ ༑ སྒྲོལ་མའི་ང་རྒྱལ་དུ་གསལ་བཏབ་ལ། ཕྱོགས་བཞིའི་སྒོ་ཕྱེ་བར་བསམས་ལ་སྔགས་ཀྱང་བརྗོད་དོ། །དེ་ནས་དེར་མདུན་གྱི་ལྷ་རྣམས་བསྐྱེད་དེ། དེའི་ཆོ་ག་ནི་ལྷ་སྟ་གོན་གྱི་སྐབས་བཞིན། དམ་ཚིག་པ་བསྐྱེད། ཡེ་ཤེས་པ་གཞུག་གནས་གསུམ་བྱིན་གྱིས་བརླབ། དབང་བསྐུར་ཞིང་རྒྱས་གདབ་སྟེ། ཡན་ལག་བཞི་རྫོགས་པར་བྱ་སྟེ། དེའང་སྒྲུབ་ཐབས་ལས་གསུངས་པ། བསྐྱེད་པའི་རིམ་པ་རྫོགས་བྱས་ནས། །ཞེས་གསུངས་པས་ཤེས་སོ། །མཆོད་པ་བྱིན་གྱིས་བརླབ་པ་ནི་སྐབས་འདིར་བྱ་བའམ། བདག་བསྐྱེད་ཀྱི་སྐབས་སུ་བྱའོ། །དེ་ཡང་མཆོད་པ་ཅི་འབྱོར་བས་མཆོད་དེ། མེ་ཏོག་ལ་སོགས་པ་ཕྱིའི་མཆོད་པ་དང༌། ན་བཟའི་མཆོད་པ་དང༌། བདུད་རྩི་བྱིན་གྱིས་བརླབས་པའི་མཆོད་པ་དང༌། འདོད་ཡོན་ལྔའི་མཆོད་པ་རྣམས་ཀྱིས་མཆོད་ལ། དེ་ནས་བསྟོད་པ་ཉི་ཤུ་རྩ་གཅིག་གིས་བསྟོད་དོ།། དེ་ནས་གཏོར་མ་ནི།

དཀྱིལ་འཁོར་གྱི་ཁང་པའི་ཕྱི་རོལ་དུ་རྡོ་རྗེ་སློབ་དཔོན་དང༌། སློབ་མ་བསྲུང་བ་དང༌། དཀྱིལ་འཁོར་གྱི་ལས་ཀྱི་བྱ་བ་མཐར་མ་ཕྱིན་གྱི་བར་དུ་ཆོ་གའི་བྱ་བ་ལ་བར་ཆད་མེད་པར་སྲུངས་ཤིག་ཅེས་བསྒོ་ལ་གཏོར་མ་གཤེགས་སུ་གསོལ་ལོ། །དེ་ནས་ནང་དུ་ཞུགས་ཏེ་དངོས་སམ་ཡིད་ཀྱིས་བསྐོར་བ་ལན་གསུམ་བྱ། དེ་ནས་བར་འདིར་སློབ་དཔོན་བདག་ཉིད་སློབ་མ་ཇི་ལྟར་འཇུག་པའི་ཆོ་གས་འཇུག་པར་བྱ་སྟེ། བུམ་པའི་དབང་ཙམ་མམ། དབང་བཞི་ཀ་རྫོགས་ཀྱི་བར་དུ་སློབ་མ་ལ་ཇི་ཙམ་བསྐུར་བ་བླང་བར་བྱའོ། །དེ་ནས་ཆོས་རྣམས་གཟུགས་བརྙན་ལྟ་བུ་ཞེས་བྱ་བ་ལ་སོགས་པ་ཚིག་ལན་གསུམ་གྱིས་བདེན་པའི་སྟོབས་བརྗོད་པར་བྱའོ། །དེ་ཙམ་གྱིས་ནི་སློབ་དཔོན་བདག་ཉིད་འཇུག་པའོ། །དེ་ནས་སྤྱོད་མཛེས་ཁྲུས་བྱས་ལ། །ཞེས་བྱ་བ་ལ་སོགས་པས་སློབ་མ་འཇུག་པ་བསྟན་ཏེ། དེ་ནས་འོག་ནས་འབྱུང་བའི་ཆོ་གའི་དོན་ཡང་དྲངས་ལ། དང་ལ་བླ་མ་ལ་མཎྜལ་དང་འཇུག་པའི་ཡོན་དབུལ། དེ་ནས་ཨོཾ་ཨ་ཁཾ་བཱི་ར་ཧཱུྃ་ཞེས་བརྗོད་ཅིང་གདོང་གཡོགས་བཅིང༌། མེ་ཏོག་གི་ཕྲེང་བ་ལག་ཏུ་གཏད། ལས་ཐམས་ཅད་པའི་བུམ་པ་ལག་ཏུ་བླངས་ལ། བགེགས་མཐར་བྱེད་ཀྱི་སྔགས་ཀྱིས་བགེགས་བསལ་ལོ། ། དེ་ནས་སློབ་མ་དེ་དག་ཀྱང་བགེགས་མཐར་བྱེད་དམ། སྒྲོལ་མའི་ང་རྒྱལ་བྱེད་དུ་གཞུག དེ་ནས་གསང་བར་གཉེར་གཏད་པའི་ཚིག་བསྒྲགས་ཏེ། དམ་ལ་གཞག བདུད་རྩི་འབྲུ་གསུམ་གྱིས་བྱིན་གྱིས་བརླབས་ཏེ་བླུད་ཅིང་མནའ་བསྒགས་ཏེ་དམ་ལ་བཞག དེ་ནས་བླ་མས། སློབ་མའི་དྲུང་དུ་རྡོ་རྗེ་དྲིལ་བུ་ཁྱེར་ཏེ་ཕྱིན་ལ། ལག་པས་འཛིན་དུ་གཞུག་ལ། སློབ་མས་ཧ་ཧ་ཧེ་ཧེ་ཞེས་བརྗོད་དུ་བཅུག་ལ་ཡོལ་བའི་ནང་དུ་དྲངས་ལ། དཀྱིལ་འཁོར་གྱི་ཤར་སྒོ་ནས་ཞུགས་ཏེ་སྒོ་ཁང་དེ་ཉིད་དུ་འདུག་པར་བསམ་དུ་གཞུག དེ་ཙམ་གྱིས་ནི་ཕྱིའི་འཇུག་པའི་ཆོ་གའོ། །དེ་ནས་ནང་འཇུག་ཡེ་ཤེས་དབབ་པར་བྱ་སྟེ། རྫས་དང་སྔགས་དང་ཏིང་ངེ་འཛིན་གྱིས་སོ ༑ ༑ དེ་ལ་རྫས་ནི་གུ་གུལ་གྱི་དུད་པས་སོ།

།སྔགས་ནི་གཞུང་ཉིད་ན་གསལ་ལོ ༑ ༑ ཏིང་ངེ་འཛིན་ནི་སློབ་དཔོན་གྱི་ཐུགས་ཀ་ནས་ཨ་དམར་པོ་དཔག་ཏུ་མེད་པ་སྤྲོས་ཏེ། སློབ་མའི་སྙིང་གར་ཐིམ་པར་བསམས་པ་དང༌། སློབ་མའི་སྤྱི་བོར་སྣ་ཚོགས་རྡོ་རྗེ་བསྒོམ་ལ། དེ་ནས་ཡང་ཕྱོགས་བཅུ་ནས་རྗེ་བཙུན་མ་སྒྲོལ་མའི་སྐུ་དཔག་ཏུ་མེད་པ་བྱོན་ཏེ་སྣ་ཚོགས་རྡོ་རྗེ་ལ་ཐིམ། དེ་ཉིད་འོད་དུ་ཞུ་སྟེ། སློབ་མའི་ཚངས་པའི་བུ་ག་ནས་ཞུགས་ཏེ་སྙིང་གར་ཐིམ་པར་བསམ་པ་དེ་སློབ་དཔོན་དང་སློབ་མ་གཉིས་ཀས་བྱའོ། །དྲིལ་བུའི་སྒྲ་ཅུང་ཟད་ཙམ་བྱ་འཕྲལ་དུ་ཡེ་ཤེས་དབབ་བོ ༑ ༑ འདི་ལ་བརྟན་པར་བྱ་མི་དགོས་གསུང༌། དེ་ནས་ཡེ་ཤེས་ཕབ་པ་དང་དམ་ཚིག་དབོག་སྟེ། བདག་གིས་ཡེ་ཤེས་ཕབ་པའི་ཆོ་ག་གཞན་ལ་མི་སྨྲ་བའི་ཆོ་ག་དང་ ༑ བླ་མ་ལ་མི་བརྙས་པའི་དམ་ཚིག་གཉིས་དབོག་གོ །དེ་ནས་སྔར་གཏད་པའི་མེ་ཏོག་གི་ཕྲེང་བ་སྐབས་འདིར་འདོར་དུ་གཞུག སླར་བླ་མས་བླངས་ཏེ་མགོ་ལ་བཅིང༌། གདོང་གཡོགས་བཀྲོལ་ཏེ་མེ་ཏོག་ཕོག་པའི་ལྷ་དེ་ཉིད་དང༌། དཀྱིལ་འཁོར་གྱི་ལྷ་གཞན་དག་ཀྱང་མིང་བརྗོད་པ་སྔོན་དུ་འགྲོ་བས་བསྟན། དེ་ནས་དེ་ལྟ་བུའི་དཀྱིལ་འཁོར་ཐམས་ཅད། རང་གི་ཕུང་པོ་ལ་སོགས་པ་ལ་གནས་པ་ཡིན་ནོ ༑ ༑ ཞེས་ལུས་ལ་ལྷ་རྣམས་གནས་པར་ཡང་བསྟན་ཏེ། དེ་ཙམ་གྱིས་ནི་འཇུག་པའི་ཆོ་གའི་གོ་རིམ་བསྟན་ནོ། །དེ་ལྟར་སློབ་མ་འཇུག་པ་སྔོན་དུ་སོང་ནས་དབང་བསྐུར་བ་ལས། དེ་ཡང་བུམ་པའི་དབང་ངོ༌། །དེ་ལ་ཡང་སློབ་མའི་དབང་དང༌། སློབ་དཔོན་གྱི་ཁྱད་པར་གྱི་དབང་གཉིས་ལས། དང་པོ་བླ་མ་ལ་ཅི་འབྱོར་བའི་ཡོན་དང་མཎྜལ་ཕུལ་ལ། བསམ་གྱིས་མི་ཁྱབ་ཅེས་བྱ་བ་ལ་སོགས་པས་གསོལ་བ་གདབ། དེ་ནས་སློབ་མ་ལ་དཀོན་མཆོག་གསུམ་ལ་སྐྱབས་སུ་འགྲོ་བ་སྦྱིན། ཇི་ལྟར་དུས་གསུམ་མགོན་པོ་རྣམས་བྱ་བ་ནས་བཟུང་སྟེ། སེམས་ཅན་མྱ་ངན་འདས་ལ་དགོད། །ཅེས་བྱ་བའི་བར་ལན་གསུམ་གྱིས་སེམས་བསྐྱེད་ཅིང་སྡོམ་པ་འཛིན་དུ་གཞུག དེ་ནས་སློབ་མ་དབང་སྟེགས་ལ་རྒྱན་ཐམས་ཅད་ཀྱིས་བརྒྱན་པ་བཞག་ལ།

དེ་ནས་ཆུ་ལ་སོགས་པ་རིག་པའི་དབང་ལྔ་སྦྱིན། དེ་ཡང་བླ་མ་དོན་ཡོད་གྲུབ་པའི་ང་རྒྱལ་དང་ལྡན་པས་ཆུ་བསྡུས་པའི་རྣམ་རྒྱལ་བུམ་པ། ཅོད་པན་གསར་པ། རྡོ་རྗེ། དྲིལ་བུ། རྡོ་རྗེ་དྲིལ་བུ་གཉིས་ཀ་སྟེ། དབང་རྫས་ལྔ་མི་དམིགས་ཏེ་སྟོང་པ་ལས། ཧཱུྃ། ཨཱཾ། ཛྲཱིཾ། ཁཾ། ཨོཾ་རྣམས་ལས། རྡོ་རྗེ། རིན་པོ་ཆེ། པདྨ ༑ སྣ་ཚོགས་རྡོ་རྗེ། འཁོར་ལོ་ལྔར་བསྐྱེད་ལ། དེ་ལ་ཡང་ས་བོན་སོ་སོས་མཚན་པ། དེ་དག་ལས་རིགས་ལྔ་སོ་སོར་བསྐྱེད་དེ། ས་བོན་དང་ཕྱག་མཚན་དང་སྐུ་རྫོགས་པ་ཆོ་ག་གསུམ་གྱིས་བསྐྱེད་པ་ཡིན་ནོ། །དེ་ནས་མི་བསྐྱོད་པ་ལ་སོགས་པའི་ལྷ་རྣམས་འོད་དུ་ཞུ་བ་ལས་བུམ་པའི་ཆུ་ལ་སོགས་པ་སོ་སོའི་དབང་རྫས་སུ་གྱུར་པར་བསམས་ཏེ་རྫས་བྱིན་གྱིས་བརླབ་བོ། །དེ་ནས་རང་སྔགས་བརྗོད་ཅིང་བུམ་པའི་ཆུས་བཀྲུ་བ་ནས་བཟུང་སྟེ། རྡོ་རྗེ་དྲིལ་བུ་མགོར་བཞག་པ་ནས། ལྷ་གང་ལ་ཕོག་པའི་མིང་ལ་དྲས་ཏེ་སྔགས་བརྗོད་པའི་མཐར་མིང་གདགས་སོ། །དེ་ནས་མི་བསྐྱོད་པ་ལ་སོགས་པའི་ལྷའི་ང་རྒྱལ་འཛིན་དུ་གཞུག་གོ །དེ་ནས་མཆོད་པ་ལྔ་ལྔའི་མཆོད་པས་མཆོད་ནས། ཕུང་པོ་དང་ཉོན་མོངས་པའི་དྲི་མ་གང་དག་པ་དང་ ༑ ཡེ་ཤེས་དང༌། དེ་བཞིན་གཤེགས་པ་གང་གི་ངོ་བོར་བྱིན་གྱིས་བརླབ་པ་ཡང་བསྟན་ཏེ། དེ་དག་ནི་རིག་པའི་དབང་ལྔ་བསྐུར་བའོ། །ཆོ་ག་འདིའི་གཞུང་གི་སྐབས་འདིར་བརྟུལ་ཞུགས་སྦྱིན་པར་མི་བཞེད། རིག་པའི་དབང་གི་མཐའ་རྟེན་གསུམ་དུ་བཞེད་དེ། གསང་སྔགས་ཡི་གེ་བཅུ་པའི་ལུང་སྦྱིན་ཞིང༌། རིག་སྔགས་གཏད་པ་དང༌། ལུང་བསྟན་པ་དང༌། དབུགས་དབྱུང་བ་སྦྱིན་པའོ། །དེ་ལ་དང་པོ་ནི ༑ ཆོ་གའི་གོ་རིམ་ནི་འདི་ཡིན་ཏེ། སློབ་མས་མེ་ཏོག་གི་ཕྲེང་བ་ལག་ཏུ་བཟུང་སྟེ ༑ ཡི་གེ་བཅུ་པ་ལན་གསུམ་དུ་བླ་མའི་རྗེས་སུ་བཟླས་པ་བྱས་ལ། དེ་ནས་བླ་མ་ལ་མེ་ཏོག་ཕུལ་ཏེ། བླ་མས་ཚིགས་སུ་བཅད་པ་དང་བཅས་པས། སློབ་མའི་མགོར་མེ་ཏོག་བཞག་ལ་བྱིན་རླབས་བསྒོ་བའོ། །སློབ་མས་ཀྱང་ཚུལ་བཞིན་དུ་བསྒྲུབ་པར་ཁས་བླང་ངོ༌།

།དེ་ནས་རིག་སྔགས་གཏད་པའི་ཆོ་ག་དངོས་ནི། བླ་མས་དབུ་རྒྱན་དང༌། སྟོད་གཡོགས་ལ་སོགས་པ་རྒྱན་ཐམས་ཅད་ཀྱང་སྦྱིན་ནོ། ། ཨོཾ་བཛྲ་ས་མ་ཡ་སྟྭཾ་ཨ་བྷི་ཥེཉྩ་མཱཾ། ཞེས་ཀྱང་བརྗོད་པར་བྱའོ། །དེ་ནས་ཨོཾ་རཀྵ་ཞེས་བྱ་བ་ལ་སོགས་པས་སློབ་མ་དེ་བསྲུངས་ལ། བུ་ཁྱོད་ལ་རིག་སྔགས་འདི་རྗེས་སུ་གཏད་གྱི་ཁྱོད་ཀྱིས་རྫོགས་པའི་བྱང་ཆུབ་མ་ཐོབ་ཀྱི་བར་དུ་རིག་སྔགས་འདིའི་གཟི་བརྗིད་དང་བྱིན་རླབས་ཉམས་པར་མ་བྱེད་ཅིག་ཅེས་བསྒོ་ལ། དེ་ནས་གསང་མཚན་གྱིས་ལུང་བསྟན་ཅིང༌། བདུད་བཞི་ལས་རྒྱལ་བར་དབུགས་དབྱུང༌། དེ་དག་ནི་སློབ་མའི་དབང་ངོ༌། །དབང་དེ་དག་ཐོབ་པའི་སྟེང་དུ། ཁྱད་པར་རྡོ་རྗེ་སློབ་དཔོན་གྱི་དབང་ཐོབ་པར་འདོད་ན། བླ་མ་ལ་མཎྜལ་དང་ཡོན་དབུལ། ཚིགས་སུ་བཅད་པ་གཅིག་གིས་གསོལ་བ་གདབ། དབང་སྟེགས་ཀྱི་སྟེང་དུ་རིན་པོ་ཆེའི་ཁྲི་བརྩིགས། དེར་སློབ་མ་རྒྱན་ཐམས་ཅད་ཀྱིས་བརྒྱན་པ་བཞག་ལ། ལས་ཐམས་ཅད་པའི་བུམ་པས་ཅུང་ཟད་བསང༌། སྔར་སློབ་མའི་དབང་དུས་བར་ཆོད་པ་ཡིན་ན། རིག་པའི་དབང་ལྔ་སྔ་མ་བཞིན་དུ་བསྐུར། འབྲེལ་བ་ཅན་དུ་ཡིན་ན་མི་དགོས། དེ་ནས་རྒྱུད་སྡེ་གཞན་དང་འདྲ་བར་དམ་ཚིག་གསུམ་སྦྱིན། དོན་ཡོད་གྲུབ་པའམ་སྒྲོལ་མའི་ང་རྒྱལ་འཛིན་དུ་གཞུག ཡང་ཆུ་རང་གི་དབང་བསྐུར། དེ་ནས་རྡོ་རྗེ་སློབ་དཔོན་གྱི་དབང་གི་མཐའ་རྟེན་དུ། གླེགས་བམ་བྱིན་ཏེ་ཆོས་ཀྱི་འཁོར་ལོ་བསྐོར་བར་རྗེས་སུ་གནང་བ་སྦྱིན། དེ་ནས་ལྷ་མཆོད་པ་རྗེས་སུ་གནང་བའི་ཕྱིར། སངས་རྒྱས་དང་བྱང་ཆུབ་སེམས་དཔའ་ཐམས་ཅད་སྒྲོལ་མ་དོན་གྲུབ་ཀྱི་རྣམ་པར་སྤྱན་དྲངས་ལ་སློབ་མའི་སྤྱི་གཙུག་ནས་བསྟིམ། དེ་ནས་བུམ་ཆུས་དབང་བསྐུར་ལ། རིགས་ལྔའི་དབུ་རྒྱན་བསམ། དེ་ནས་འདོད་ཡོན་ལྔས་བདག་ཉིད་ལ་མཆོད་པར་གནང་བ་སྦྱིན་ནོ། །དེ་ནས་ཞེན་པ་མེད་པའི་ཚུལ་གྱིས་སེམས་ཅན་གྱི་དོན་བྱེད་པའི་རྗེས་སུ་གནང་བ་སྦྱིན་ཏེ། དེ་ཙམ་གྱི་ནི་སློབ་དཔོན་གྱི་དབང་ངོ༌།

།འདིས་ནི་རྡུལ་ཚོན་གྱི་དཀྱིལ་འཁོར་དུ་ཞུགས་ཤིང་དེར་བུམ་པའི་དབང་ཚུལ་བཞིན་ཐོབ་ནས་ཉོན་མོངས་པའི་སྒྲིབ་པའི་བག་ཆགས་བསྲབས་ཏེ། ས་དང་པོ་ནས་བརྒྱད་པའི་བར་ཐོབ་པར་བྱས་ཤིང་ལས་དང་པོའི་དུས་སུ་ནྀ་ངན་སོང་དུ་མི་ལྡོག་ལ། ས་དང་པོ་ནས་བརྒྱད་པའི་བར་ཡང་དབང་འདི་ཐོབ་ན་ཐེག་པ་འོག་མར་ཡང་མི་ལྡོག་ཅེས་ཕན་ཡོན་བཤད་དོ། །དབང་དང་པོའོ།། །།དེ་ནས་གསང་བའི་དབང་ནི། བླ་མ་ལ་མཎྜལ་དང་ཡོན་དབུལ་ཞིང༌། དུས་སྔ་མ་ནས་ཡང་ནས་ཡང་དུ་གསང་དབང་ནོད་པར་ཞུ་བ་འབུལ། དེ་ནས་རྡོ་རྗེ་སློབ་དཔོན་གྱི་དབང་གི་རྗེས་ཉིད་ལ་ཡང་མཎྜལ་དང་ཡོན་དབུལ་ཏེ། ཚོགས་ཀྱི་ལོངས་སྤྱོད་དང་བཅས་པར་ལེགས་པར་བརྟགས་པའི་རིག་མ་ཡང་བླ་མ་ལ་དབུལ ༑ དེ་ནས་གསོལ་བ་གདབ་པ་ནི། སློབ་དཔོན་ཁྱོད་ནི་དགོངས་སུ་གསོལ།། ཞེས་བྱ་བ་ལ་སོགས་པ་ཚིགས་སུ་བཅད་པ་གཅིག་གིས་ལན་གསུམ་དུ་གསོལ་བ་གདབ་པ་སྟེ། ཆོ་ག་དང་པོའོ།། །།དེ་ནས་གསང་སྤྱཽད་ཐབས་དང་ལྡན་པ་ཞེས་བྱ་བ་ལ་སོགས་པའི་ཚིགས་སུ་བཅད་པ་གཅིག་གིས་རྟོག་པ་མེད་པར་གསང་བའི་དབང་ནོད་ནུས་སམ་ཞེས་ལན་གཅིག་གམ་གསུམ་གྱིས་སྟེ། ཆོ་ག་གཉིས་པའོ།། །།དེ་ནས་ཡང་སློབ་དཔོན་ཁྱོད་ཅེས་བྱ་བ་ལ་སོགས་པའི་ཚིགས་སུ་བཅད་པ་ཕྱེད་དང་གཉིས་ཀྱིས་གསང་བའི་དབང་མྱུར་དུ་སྩོལ་ཅིག་ཅེས་སློབ་མས་གསོལ་བ་གདབ་པ་སྟེ། ཆོ་ག་གསུམ་པའོ།། །།དེ་ནས་གསང་བའི་དབང་གི་རྫས་བསྒྲུབ་པར་བྱ་སྟེ། བླ་མ་དང༌། ཕྱག་རྒྱ་འདུ་ཤེས་སུམ་ལྡན་གྱི་བྱིན་གྱིས་བརླབས་ལ་སྙོམས་པར་ཞུགས་པ་ལས། ¡Ã ཏིང་ངེ་འཛིན་གྱིས་ ( ¡¶ ཞ ¡· - ཏིང་ངེ་འཛིན་གྱིས་ ) དེ་བཞིན་གཤེགས་པ་ཐམས་ཅད་སྐད་ཅིག་ལ་བྱོན། སྤྱི་གཙུག་ཚངས་སྒོ་ནས་ཞུགས་ནས་འོད་དུ་ཞུ་བའི་བྱང་སེམས་ཡུལ་གྱི་མཁར་དབབ་བོ། །དེ་ནས་གཞན་ཡང་དབུས་སུ་ཞེས་བྱ་བ་ནས། ཕབ་ནས་མཚན་ལྡན་བླུགས་པར་བྱ། །ཞེས་བྱ་བའི་བར་གྱིས་བསྟན་ཏེ། ཆོ་ག་བཞི་པའོ། ། དེ་ནས་སློབ་མའི་གདོང་གཡོགས་བཅིང་ཞིང་འོད་དཔག་ཏུ་མེད་པར་སྐད་ཅིག་གིས་བསམ།

ཡུམ་གྱི་མཁའི་བྱང་ཆུབ་ཀྱི་སེམས་ལྕེ་ལ་བྱིན་ཏེ། དཔའ་བོ་རྣལ་འབྱོར་མ་ཀུན་ཞེས་བྱ་བའི་ཚིགས་སུ་བཅད་པ་གཅིག་བརྗོད་ཅིང༌། བྱང་ཆུབ་ཀྱི་སེམས་དེ་ཉ་ཕྱིས་ལ་སོགས་པར་བཞག་ལ་མཐེབ་སྲྀན་གྱིས་སྦྱིན་པའམ། ཡང་ན་ལྕེ་ཉིད་ཀྱིས་བླང་བར་བྱའོ། །རྫས་སྦྱིན་པ་སྟེ་ཆོ་ག་ལྔ་པའོ།། །།དེ་ནས་གསང་དབང་མཆོག་ནོད་ཅིང་ཐོབ་པར་བསྟན་པ་ནི། སློབ་མས་ཨ་ཧོ་སུ་ཁ་ཞེས་བརྗོད་དོ། །ཡང་བླ་མ་ལ་གསོལ་བ་བཏབ་ལ། ( ¡¶ ཞ ¡· + དེ་ནས་བླ་མས་འདས་པའི་རྡོ་རྗེ་འཆང་སོགས་ཀྱིས་ཞེས་བྱ་བ་རྫོགས་པ་ཚིགས་སུ་བཅད་པ་གཅིག་གིས་གསང་དབང་ཐོབ་པའི་ངེས་པའི་ཤེས་པ་བསྐྱེད་དོ། །དེ་ནས་བླ་མས་གདོང་གཡོགས་ཕྱེ་སྟེ་དབང་འདིས་ནི། ) གཟུང་འཛིན་གྱི་རྣམ་པར་རྟོག་པ་རགས་རིམ་ཐམས་ཅད་དག རླུང་བཅུ་ལ་ཡང་དབང་ཐོབ་ལ། ས་བཅུ་པ་དང་བཅུ་གཅིག་པ་ཐོབ་པའི་བག་ཆགས་ཡང་བཞག་གོ་ཞེས་ཕན་ཡོན་བསྟན་ཏེ། ཆོ་ག་དྲུག་པའོ།། །།དེ་ནས་སློབ་མས་བླ་མ་ལ་ཕྱག་བྱ་བ་ལ་སོགས་པ་རྗེས་ཀྱི་བྱ་བ་ཡང་ཤེས་པར་བྱའོ། །གསང་བའི་དབང་ངོ༌།། །།དེ་ནས་ཤེས་རབ་ཡེ་ཤེས་ཀྱི་དབང་ནི། ཡང་བླ་མ་ལ་མཎྜལ་སྔོན་དུ་འགྲོ་བའི་རྐྱེན་གྱིས་ཡོན་ཕུལ་ལ། སྔར་གསང་དབང་སྐབས་སུ་བརྗོད་པའི་ཚིགས་སུ་བཅད་པ་གཅིག་གིས་ལན་གསུམ་དུ་གསོལ་བ་གདབ་བོ། །སློབ་མའི་ཆོ་ག་བྱ་བ་དང་པོའོ།། །།དེ་ནས་བླ་མས་སྔར་གསང་དབང་གི་རྀག་མ་དེ་ཉིད་དྲི་ཞིམ་པོའི་ཆུས་ལེགས་པར་ཁྲུས་བྱས་ལ་བདུད་རྩི་ལྔས་བྱུགས་ལ་རྒྱན་ཐམས་ཅད་ཀྱིས་བརྒྱན་ལ ༑ ལྷ་མོ་འདི་ནི་ཞེས་བྱ་བ་ལ་སོགས་པ་ཚིགས་སུ་བཅད་པ་གཅིག་གིས་རིག་མའི་ལག་པ་གཡོན་པ་སློབ་མའི་ལག་པ་གཡས་པར་གཏད་དེ། བླ་མའི་བྱ་བ་ཤེས་རབ་མ་གཏད་པའི་དབང་སྟཻ། ཆོ་ག་གཉིས་པའོ།། །།དེ་ནས་རིག་མ་དེས་སློབ་མ་ལ་དམ་ཚིག་དང་སྡོམ་པ་བསྲུང་ནུས་སམ་ཞེས་དྲི་ཞིང༌། སློབ་མས་ཀྱང་ལན་བྱ་བ་ཐབས་དང་ཤེས་རབ་སྟེ། ཆོ་ག་གསུམ་པའོ ༑༑ ༑༑ དེ་ནས་བླ་མས་གཉིས་ཀ་ལ་འདུ་ཤེས་གསུམ་གསུམ་གྱིས་བྱིན་གྱིས་བརླབ་པ་སོ་སོར་ཡང་བྱེད་དུ་གཞུག

དེ་ནས་རླུང་སྦྱང་བ་སྔོན་དུ་སོང་བས། སྐད་ཅིག་གིས་ཐབས་དང་ཤེས་རབ་སྙོམས་པར་ཞུགས་པ་ལས། དེ་བཞིན་གཤེགས་པ་ཐམས་ཅད་ཚངས་སྒོ་ནས་ཞུགས་ཏེ། དེ་ཉིད་འོད་དུ་ཞུ་ནས་རིམ་གྱིས་ཕབ་ཅིང་ཐབས་ཤེས་རབ་མ་ལ་འཁྱུད་པ་ལ་སོགས་པ་ལ་ཡུན་རིང་དུ་བདེ་བ་མྱོང་བར་བྱའོ ༑ ༑ དེ་ནས་ཡུམ་གྱི་རྩ་བཙལ་ཞིང་སྙོམས་འཇུག་གི་རྩ་དྲུད་པས་བདེ་བ་ཆེན་པོའི་ཏིང་ངེ་འཛིན་བསྐྱེད་ཅིང་ཐིག་ལེ་གནས་དམའ་མོར་ཕབ་ལ་སྥ་ར་ཎ་ཕཊ་ཅེས་ངག་ཏུ་བརྗོད་པས་ཡུམ་གྱི་མཁར་ཐིག་ལེ་འཕང་ངོ༌། །དེ་ན་རྡོ་རྗེའི་ལྟེ་བར་སིད་ཅེས་བྱ་བའི་སྒྲ་གྲག་པར་བསམ་ཞིང་ཐིག་ལེ་ཐམས་ཅད་དྲང་ངོ༌། །དེ་དག་ནི་ཡུན་རིང་པོར་གོམས་པར་བྱ་ཞིང་ཐིག་ལེ་དང་བདེ་བ་ལ་དབང་ཐོབ་པར་བྱ་བ་གཅེས་ཏེ་ཡེ་ཤེས་བདེ་བ་ཆེན་པོའི་དབང་ངོ༌། །དེ་ཡང་གཞུང་ལས། ཐབས་དང་ཤེས་རབ་གཡས་དང་གཡོན། །ཞེས་བྱ་བ་ནས། གཉིས་མེད་ཡེ་ཤེས་གསལ་བར་འགྱུར ༑ ༑ ཞེས་བྱ་བའི་བར་གྱིས་བསྟན་ཏེ་ཉམས་མྱོང་སྐྱེད་པའི་ཆོ་ག་སྟེ་བཞི་པའོ ༑༑ ༑༑ དེ་ནས་དབང་རྫས་དེ་དང་རྗེས་སུ་མཐུན་པའི་གནང་བ་བྱིན་ཏེ། ཤེས་རབ་མ་ཡི་རྐང་པ་གཡོན། །ཞེས་བྱ་བ་ནས། རྟག་ཏུ་རྨི་ལམ་བཞིན་དུ་བྱོས། ། ཞེས་བྱ་བའི་བར་གྱིས་བསྟན་ཏེ་ཆོ་ག་ལྔ་པའོ། །དེ་ནས་བླ་མ་དེས་འདི་ཤེས་རབ་ཡེ་ཤེས་ཀྱི་དབང་ཡིན་ལ། དེས་ཤེས་བྱའི་སྒྲིབ་པ་སྤང་ནུས་པ་དང༌། ས་བཅུ་གསུམ་པའི་སྐུ་གསུམ་པའི་འབྲས་བུ་ཐོབ་པ་ཡིན་ནོ། །ཞེས་ཕན་ཡོན་ཡང་བསྟན་ནོ

༑ ༑ ཆོ་གའི་ལུགས་གཅིག་གིས་སྐབས་འདིར་ལུང་བསྟན་པ་དང༌། ཁྱད་པར་གྱི་རྗེས་གནང་བྱ་བ་དང་ཚུལ་གཅིག་ཡིན་ནོ། །འདི་ནི་ཤེས་རབ་ཡེ་ཤེས་ཞེས་བྱ་བ་ལ་སོགས་པས་བསྟན་ཏེ་ཆོ་ག་དྲུག་པའོ། །ཤེས་རབ་ཡེ་ཤེས་སོ།། །།དེ་ནས་བཞི་པ་ནི། མཎྜལ་དང༌། ཡོན་དང༌། གསོལ་བ་གདབ་པ་ནི། གསུམ་པ་ལ་ལྟོས་པས་མི་དགོས་གསུང༌། བཞི་པ་དངོས་ནི་དབང་བདེ་བའི་རྒྱུན་བསྒོམ་པ་རླུང་དང་ཐིག་ལེ་གཟུང་བའི་མན་ངག་ཀྱང་བསྟན་ཅིང༌། ཡེ་ཤེས་འདི་ནི་ཆེས་ཕྲ་ཞིང༌། །ཞེས་བྱ་བ་ལ་སོགས་པའི་ཚིགས་སུ་བཅད་པ་བརྗོད་ཅྀང༌། གསུམ་པ་ཉམས་སུ་མྱོང་བ་དེ་ཉིད་སངས་རྒྱས་ཀྱི་ཆོས་ཀྱི་སྐུ་དེ་དང་ཡང་དབྱེར་མེད་པ་ཡིན་པས་ཁྱོད་ཀྱིས་རྟག་ཏུ་སྐྱོངས་ཤིག ཅེས་བྱ་བ་ནི་དབང་བཞི་པའོ།། །།དེ་ཡང་བཞི་པ་དེ་ཉིད་ཀྱི་དབང་བླ་མའི་ཞལ་ལས་ཤེས་པར་འགྱུར་ཞེས་བྱ་བས་བསྟན་ཏེ། ཆོ་ག་དང་པོའོ།། །།དེ་ནས་རྗེས་ཀྱི་བྱ་བ་ནི། དཀྱིལ་འཁོར་གྱི་འཁོར་ལོ་ལ་མཆོད་པ་དང༌།ལས་ཀྱི་ལྷག་ཆད་ཁ་བསྐང་ཕྱིར་ཡི་གེ་བརྒྱ་པ་བརྗོད་པ་དང༌། དཔའ་བོ་དང་རྣལ་འབྱོར་མ་རྣམས་ཚོགས་ཀྱིས་མཉེས་པར་བྱ་བ་དང༌། ཕྱོགས་སྐྱོང་རྣམས་གཏོར་མས་ཚིམ་པར་བྱས་ལ། བླ་མའི་ཞབས་ལ་ཕྱག་འཚལ་བ་ལ་སོགས་བསྟན་ཏེ། ཆོ་ག་གཉིས་པའོ ༑༑ ༑༑ འདི་ཡང་གཞུང་ལས། རྗེས་ཀྱི་བྱ་བའི་ཆོ་ག་ནི། །ཞེས་བྱ་བ་ལ་སོགས་པས་བསྟན་ཏོ། །དེ་ནས་བླ་མས་དབང་བཞི་པ་འདིས་དྲི་མ་གང་དག་པ་དང༌། འབྲས་བུ་གང་ཐོབ་པ་དབང་གསུམ་པ་དང་འདྲའོ། །ཞེས་བསྟན་ཅིང༌། ཁྱོད་ཀྱིས་སྲོག་ཆགས་གསད་པར་བྱ། །ཞེས་བྱ་བ་ལ་སོགས་པ་རྒྱལ་བས་དགོངས་ཏེ་གསུངས་པའི་དམ་ཚིག་བཞི་ཡང་ཐུན་མོང་དུ་བསྟན་ཏེ་ཆོ་ག་གསུམ་པའོ།། །།དེ་ནས་གཞན་དུ་གསུངས་པའི་དམ་ཚིག་རྣམས་ལ་བསླབ་པར་བྱ་ཞེས་པས་བསྟན་ཏོ། །དེ་ནས་སྔར་གྱི་རྡུལ་ཚོན་གྱི་ཡེ་ཤེས་པ་གཤེགས། དམ་ཚིག་པ་བདག་ལ་བསྡུ། རྡུལ་ཚོན་སྔ་མ་རྣམས་བསྡུས་ལ་མཆོད་པ་བྱས་ལ། ལས་ཀྱི་ཐིག་རྗེས་མི་མངོན་པར་བྱའོ། །དེ་ནས་དམན་པ་ཆུ་བོར་གཤེགས་སུ་གསོལ་ཏེ།

ཆོ་ག་བཞི་པའོ ༑༑ ༑༑ འདི་ནི་བླ་མའི་ཞལ་ལས་ཤེས་པར་བྱ་བ་ཡིན་པས། གཞུང་ལས་ནི་གྲུབ་པ་མེད་དོ། །དབང་གི་ཆོ་ག་ཐོ་ཙམ་ཕྱོགས་གཅིག་ཏུ་བསྡེབས་ཏེ་བསྟན་པ། དབང་གི་མངོན་རྟོགས་འདི་ས་སྐྱ་པ་ཆེན་པོས་མཛད་དོ། །དགུ་པ་དབང་བསྐུར་བའི་མན་ངག་གོ །སྒྲུབ་ཐབས་རྣམས་ཀྱི་ཡིག་སྣ། ལས་ཚོགས་རྣམས་ཀྱི་ཡིག་སྣ། ཕྱག་འཚལ་ཉི་ཤུ་རྩ་གཅིག་པའི་ཆོ་ག དབང་གི་མངོན་རྟོགས་དང༌། སྤྱིར་ཆོས་ཚན་པ་ལྔ་མཆིས། རྗེ་བཙུན་ས་སྐྱ་པའི་ཞལ་གདམས། བཤེས་གཉེན་གྱིས་ཡི་གེར་བཀོད་པ ༑ ཨི་ཐི།། །།༄༅། །སྒྲོལ་མ་ལུས་དཀྱིལ་གྱི་སྒྲུབ་ཐབས་བཞུགས། ། ༄༅། །བླ་མ་དམ་པ་རྣམས་ལ་ཕྱག་འཚལ་ལོ། །དཔལ་ས་སྐྱའི་དགོན་པ་ནས། རིགས་དང་ཡོན་ཏན་ཕུན་སུམ་ཚོགས་པ་ཡོངས་ཀྱི་དགེ་བའི་བཤེས་གཉེན་མཆིམས་ཇོ་སྲས་ཆོས་ཀྱི་སེང་གེའི་ཕྱག་ཏུ་སྤྲྀང་བ། རྗེ་བཙུན་སྒྲོལ་མ་ཞི་མའམ་ཁྲོ་མོ་གང་རུང་ཡན་ལག་བཞི་ཡོངས་སུ་རྫོགས་པར་བསྒོམས་པའི་རྗེས་ལ། ཡང་བླ་མ་དང་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་མདུན་གྱི་ནམ་མཁའི་གནས་སུ་སྤྱན་དྲངས། ཡིད་མཆོད་ཅི་འབྱོར་བ་ཙམ་གྱིས་མཆོད། མོས་གུས་དྲག་པོ་བྱས་ཏེ་སྤྱི་བོ་ནས་མར་བསྟིམ། དེས་རྐྱེན་བྱས་ནས་བདག་གི་ ( ¡¶ ལུ ¡· + ལུས་ཀྱི་ ) གནས་ཀྱི་ལྷ་རྣམས་གསལ་གདབ་པར་བྱ་སྟེ། སྤྱྀ་བོ་པུལླཱི་ར་མཱ་ལ་ཡར་མྱུར་ཞིང་དཔའ་མོ་གསལ་གདབ། དེ་བཞིན་དུ་སྤྱི་གཙུག་ཛཱ་ལནྡྷ་རར་སྟོན་ཀའི་ཟླ་བ་ལྟར་དཀར་བ། རྣ་བ་གཡས་ཨཽ་ཌྱན་དུ་གསེར་གྱི་མདོག་ཅན་མ། ལྟག་པ་ཨརྦུ་ཏར་གཙུག་ཏོར་རྣམ་པར་རྒྱལ་མ། རྣ་བ་གཡོན་གོ་དཱ་ཝ་རཱིར་ཧཱུྃ་གི་སྒྲ་སྒྲོགས་མ། སྨིན་མའི་དབུས་རཱ་མེ་ཤྭ་རཱིར་སྐུའི་སྒྲོལ་མ་དཀར་མོ་འཁོར་ལོ་དང་དྲིལ་བུ་འཛིན་པ། མིག་གཉིས་དེ་ཝཱི་ཀོ་ཊར་འཇིག་རྟེན་གསུམ་ལས་རྣམ་པར་རྒྱལ་མ། དཔུང་པ་གཉིས་མཱ་ལ་ཝར་གཞན་འཇོམས་མ། མཆན་ཁུང་ཀཱ་མ་རཱུ་པར་བདུད་ཐམས་ཅད་འཇོམས་ཤིང་དབང་མཆོག་སྟེར་མ། ནུ་མ་ཨོ་ཏྲེར་འཁོར་ལོས་སྒྱུར་བ་འདོད་པ་རབ་ཏུ་སྦྱིན་མ།

ལྟེ་བ་ཏྲི་ཤ་ཀུ་ནེར་མྱ་ངན་ཐམས་ཅད་སེལ་བར་བྱེད་མ། །སྣ་རྩེ་ཀོ་ས་ལར་འགྲོ་བ་ཐམས་ཅད་འགུགས་ཤིང་ཕོངས་པ་སེལ་མ། ཁ་ཀ་ལིངྒར་བཀྲ་ཤིས་ཐམས་ཅད་སྦྱིན་མ། མགྲིན་པ་ལཾ་བཱ་ཀཱར་གསུང་གི་སྒྲོལ་མ་དམར་མོ་པདྨ་དང་དྲིལ་བུ་འཛིན་པ། སྙིང་ཀཱཉྩིར་ཐུགས་ཀྱི་སྒྲོལ་མ་སྐུ་མདོག་ནག་མོ་རྡོ་རྗེ་དང་དྲིལ་བུ་འཛིན་པ། མདོམ་བར་ཧི་མཱ་ལ་ཡར་ཡོངས་སུ་སྨིན་བྱེད་མ། རྟགས་ཀྱི་རྩེ་མོ་པྲེ་ཏ་པུ་རིར་འགུགས་པའི་ཁྲོ་མོ། བཤང་ལམ་གྲི་ཧ་དེ་ཝར་ཞི་བ་ཆེན་མོ། བརླ་གཉིས་སཽ་རཱཥྟར་ཆགས་པ་འཇོམས་མ ༑ བྱིན་པ་གཉིས་སུ་ཝརྞ་དྭཱི་པར་བདེ་བ་ཐམས་ཅད་སྒྲུབ་མ། སོར་མོ་བཅུ་དྲུག་ན་ག་རར་རྣམ་པར་རྒྱལ་མ་བཅུ་དྲུག་སྟེ་སྐད་ཅིག་གིས་གསལ་གདབ། གཞན་རྣམས་དྲན་པ་ཙམ་བྱ། བོལ་གཉིས་སིནྡྷུར་སྡུག་བསྔལ་ཐམས་ཅད་སྲེག་མ། རྐང་ལག་གི་ཐེང་བོང་བཞི་མ་རོར་དངོས་གྲུབ་ཐམས་ཅད་འབྱུང་མ། པུས་མོ་ཀུ་ལུནྟར་ཡོངས་སུ་རྫོགས་པར་བྱེད་མ་སྟེ་དེ་རྣམས་གསལ་བཏབ་ནས། དེ་ལྟར་ལྷ་མོ་ཉི་ཤུ་རྩ་གཅིག་གི་སྟེང་དུ་སྐུ་གསུང་ཐུགས་ཀྱི་ལྷ་མོ་རྣམས་བསྣན་པས་ཉི་ཤུ་རྩ་བཞིའོ།། དེ་རྣམས་ལ་ཡུལ་ཉེར་བཞི། དེ་དག་ལ་ཡུལ་ཉི་ཤུ་རྩ་བཞི། སོར་མོ་སོ་སོར་ཕྱེ་ན་ལྔ་བཅུ་ཐམ་པར་འགྲོ། དེ་རྣམས་སུ་ལྷ་ལྔ་བཅུ་ཐམ་པ་བསྒོམ། དེའང་ཡུལ་མང་བ་རྣམས་ནི་ལྷ་རེ་རེ་གསལ་བཏབ་ལ། གཞན་རྣམས་ནི་དྲན་པ་ཙམ་བྱ། ཡང་ཡིད་ཀྱིས་ཡེ་ཤེས་པ་ཞིག་སྤྱན་དྲངས་ལ་བསྟིམ། དེ་བཞིན་གཤེགས་པ་ཐམས་ཅད་ཀྱི་དབང་བསྐུར། རྗེ་བཙུན་གྲགས་པའི་གསུང་རབ་དཔེ་བསྡུར་མ་པོད་གསུམ་པ། མེས་པོའི་ཤུལ་བཞག་ལས། ས་སྐྱ་བཀའ་འབུམ། PAGE 620PAGE 621