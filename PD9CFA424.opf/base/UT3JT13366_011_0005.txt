དགོས་ལ། ལྷར་བསྐྱེད་པ། གོ་ཆ་བགོ་བ་སྐད་ཅིག་གིས་དྲན་པ་ཙམ་བྱའོ། །བཞི་པ་ནི་དབང་གང་འདོད་པ་དང༌། ལམ་གང་འདོད་པ་རྣམས་ཤེས་པར་བྱ་བ་དང༌། སློབ་མས་ཀྱང་བླ་མ་ལ་ཡོན་དབུལ་ཞིང་གསོལ་བ་གདབ་པ་སྟེ། འདི་ནི་སྟ་གོན་གྱི་སྔོན་དུ་འཇུག་པ་ཡིན་ནོ། །དེ་ནས་དཔའ་བོ་བསྐུལ་བ་ནི། དེ་ནས་

( ¡¶ ཞ ¡· ¡¶ ལུ ¡· + སློབ་མས་ ) ཞེས་བྱ་བ་སློབ་མར་འོས་པ་རྣམས་དང༌། སོགས་ཞེས་བྱ་བ་སློབ་དཔོན་དུ་འོས་པ་རྣམས་སོ། །ལག་པས་ཞེས་བྱ་བ་ནི་བླ་མའི་ལག་པ་གཡོན་པས་སློབ་མའི་མཐེ་བོང་གཡས་པ་འཛིན་པ་སྟེ། ལག་པ་བཟུང་ནས་ཞེས་བྱའོ། །སློབ་མ་རྣམས་ཀྱང་གྲལ་གོང་མའི་ལག་པ་གཡོན་པས་འོག་མའི་མཐེ་བོང་གཡས་པ་བཟུང་ལ་ཨོཾ་ཤྲཱི་ཧེ་རུ་ཀ་ཞེས་བྱ་བ་ལ་སོགས་པ་བརྗོད་པར་བྱའོ། །དེ་ནས་གསོལ་བ་གདབ་པ་ནི་གཉིས་ལ ( ¡¶ ཞ ¡·¡¶ ལུ ¡· - ལ ) །ཕྱག་དང་གསོལ་བ་གདབ་པའོ། །དང་པོ་ནི་སངས་རྒྱས་ཀུན་གྱི་ཞེས་བྱ་བ་ལ་སོགས་པ་སྟེ། འདིའི་ཡང་སྔོན་དུ། གང་གི་དྲིན་གྱིས་བདེ་ཆེན་ཉིད། །ཅེས་བྱ་བ་ལ་སོགས་པའང་བརྗོད་པར་མཛད་དོ། ། དཀྱིལ་འཁོར་ལ་ཕྱག་བྱ་བ་ནི་དཔའ་བོ་ཞེས་བྱ་བ་ཉི་ཤུ་རྩ་ལྔ་རྣལ་འབྱོར་མ་སུམ་ཅུ་སོ་བདུན། གནས་ནི་གཞལ་ཡས་ཁང་ལ་ཕྱག་བྱེད་པའོ། །དེ་ནས་སློབ་མས་གསོལ་བ་གདབ་པ་ལས། སློབ་མས་སློབ་དཔོན་ལ་གསོལ་བ་གདབ་པ་ནི། དོན་དམ་ཞེས་བྱ་བ་སོགས་པ་སྟེ། དོན་དམ་ནི་བདེན་པ་གཉིས། རྣལ་འབྱོར་ནི་བསྐྱེད་རྫོགས་གཉིས། ཉོན་མོངས་པ་གཅོད་པ་ལ་མཁས་པ་ནི་སློབ་མའི་སྲིད་པའི་ཉེས་བརྒྱ་བསྐྱེད་པ་ནི། ཀུན་ནས་ཉོན་མོངས་པ་གསུམ། ཉོན་མོངས་ཆོམས་ཞེས་བྱ་བ་ནི་མ་རིག་ ( ¡¶ ཞ ¡·¡¶ ལུ ¡· + འཇོམས་ ) པ། རྣལ་འབྱོར་དོན་དམ་རྒྱལ་པོ་ནི་སངས་རྒྱས་ཀྱི་ས་གྲུབ་པར་མཛོད་ནི་བདག་ལའོ། །བླ་མས་དཀྱིལ་འཁོར་ལ་གསོལ་བ་གདབ་པ་ནི། དེ་བཞིན་གཤེགས་པ་ཀུན་གྱི་གནས། །ཞེས་བྱ་བ་ལ་སོགས་པ་ཚིགས་སུ་བཅད་པ་གཅིག་སྟེ་གོ་སླའོ། །དེ་ནས་བར་འདིར་སྦྱང་བ་གསུམ་བྱ་བ་དང་ ༑ ལྷར་བསྐྱེད་པ་ལ་གོ་ཆ་བཅིངས་ཏེ་ཡེ་ཤེས་པ་ཨཱ་ལི་ཀཱ་ལིའི་རྣམ་པར་གཞུག་པ་ནི་ནང་དུ་ཞུགས་པའི་དངོས་གཞི་དེ་གཉིས་ཁ་བསྐང་བའོ། །དེ་ནས་ཕྱག་བྱ་བ་ལ་གཉིས། སྐུ་གསུང་ཐུགས་ཀྱི་ཕྱག་དང་ལུས་དབུལ་བའི་ཕྱག་གོ ། དང་པོ་ནི་ན་མ་སྟེ་སྐུའི་ཕྱག་ལུས་གུས་པ། ན་མོ་ནི་གསུང་གི་ཕྱག་ངག་གུས་པ། ན་མོ་ན་མ་ནི་ཡིད་ཀྱི་ཕྱག་སྟེ་ཡིད་གུས་པ།

ལུས་དབུལ་བ་ནི་ཕྱག་བཞི་ནི། མཁའ་འགྲོ་མས་བདག་ལ་བྱིན་གྱིས་རློབས་ཤིག་ཅེས་བྱ་བ་དང༌། ལཱ་མཱས་བདག་ལ་དབང་སྐུར་ཅིག་ཅེས་བྱ་བ་དང༌། ཁཎྜ་རོ་ཧཱས་ཆོས་ཀྱྀ་འཁོར་ལོ་སྐོར་ཅིག་ཅེས་བྱ་བ་དང༌། གཟུགས་ཅན་མས་ཕྲིན་ལས་མཛོད་ཅིག་ཅེས་བྱ་བ་སྟེ། ཕྱོགས་བཞི་ནས་ཕྱག་བྱ་བའམ། ལྷོ་ཕྱོགས་འབའ་ཞིག་ནས་བྱ་བའོ། །ཡང་ན་སྐུ་གསུང་ཐུགས་ཀྱི་ཕྱག་མཚན་གྱིས་ཀྱང་བཏུབ་པར་ཕྱག་ལེན་མཛད་དོ། །དེ་ནས་སྡོམ་པ་གཟུང་བ་ནི། དེ་ནི་ལྷོར་ནི་ཕྱོགས་བྱ་སྟེ། །ཞེས་བྱ་བ་ནི་འཇུག་པའི་སྒོར་ཕྱོགས་པའོ ༑ ༑ སློབ་མའི་ལག་ནས་བཟུང་ནས་ནི། །ཞེས་བྱ་བ་ནི་སློབ་མའི་ལག་པ་བླ་མས་བཟུང་བའམ། མ་གྲུབ་ན་ཐལ་མོ་སྦྱོར་དུ་བཅུག་ལ། བདེ་མཆོག་སྡོམ་པ་ནི་རིགས་ལྔ་སྤྱི་དང་ཁྱད་པར་གྱྀའོ། །ཆོ་ག་ཞེས་བྱ་བ་ནི་མ་འཁྲུལ་བའོ། །ཐམས་ཅད་བརྗོད་དེ་ཞེས་བྱ་བ་ནི་བསྒྲགས་པས་ཐོབ་པའོ། །དེའང་རིགས་ལྔའི་སྡོམ་པ་ནི་སློབ་མའི་རྣ་བར་བསྒྲགས་ལ། དོན་ཡང་བཤད་པར་བྱ་སྟེ། དཀོན་མཆོག་གསུམ་མཆོད་པའི་ཚུལ་གྱིས་མཆོད་པ་ནི་རྣམ་པར་སྣང་མཛད་ཀྱི་དམ་ཚིག་གོ ། རྡོ་རྗེའི་དེ་ཉིད་ནི་བྱང་ཆུབ་ཀྱི་སེམས། དྲིལ་བུའི་དེ་ཉིད་ནི་བདག་མེད་པ། ཕྱག་རྒྱའི་དེ་ཉིད་ནི་ཐབས་ཤེས་རབ་གཉིས་སུ་མེད་པ། ཞར་ལས་དཀྱིལ་འཁོར་དང༌། ལྷའི་དེ་ཁོ་ན་ཉིད་ཀྱང་ཤེས་པར་བྱས་ལ། སློབ་དཔོན་ནི་སངས་རྒྱས་ཐམས་ཅད་ཀྱི་ངོ་བོ་ཡིན་པས་མཆོད་པར་བྱ་བ་འདི་ནི་མི་བསྐྱོད་པའི་དམ་ཚིག་གོ །ཉི་མ་རེ་རེ་ལ་དུས་དྲུག་ཏུ་ཆོས་དང་མི་འཇིགས་པ་དང༌། ཟང་ཟིང་དང༌། བྱམས་པའི་སྦྱིན་པ་འདི་ནི་རིན་ཆེན་འབྱུང་ལྡན་གྱི་དམ་ཚིག་གོ །ཕྱི་ནི་བྱ་བ་དང་སྤྱོད་པ། གསང་བ་ནི་རྣལ་འབྱོར་ཆེན་པོའོ། །ཐེག་པ་གསུམ་ནི་ཉན་ཐོས་དང༌། རང་རྒྱལ་དང༌། ཐེག་ཆེན་ཏེ། དམ་པའི་ཆོས་ཐམས་ཅད་བཟུང་བ་འདི་ནི་པདྨའི་རིགས་ཀྱི་དམ་ཚིག་གོ །སྡོམ་པ་ཐམས་ཅད་དང་བྱང་ཆུབ་ཀྱི་སེམས་བཟུང་ཞིང་ཁྱད་པར་དུ་མཆོད་པའི་ལས་བྱ་བ་འདི་ནི་ལས་ཀྱི་རིགས་ཀྱི་དམ་ཚིག་གོ

།ཞེས་བརྗོད་ལ། བཟུང་བས་ཀྱང་ཐོབ་པར་བྱ་སྟེ། བླ་མའི་རྗེས་སུ་བཟླས་ཤིང༌། སྲས་བཅས་སངས་རྒྱས་ཐམས་ཅད་དང༌། །ཞེས་བྱ་བ་ལ་སོགས་པ་ལན་གསུམ་གྱིས་བཟུང་ངོ་ ༑ ༑ སྡོམ་པ་བཟུང་བའོ། །ཚིག་གི་དོན་གཞན་ནི་རྟོགས་པར་སླའོ། །དམ་ལ་བཞག་པ་ལ་བཞི། ཕན་ཡོན་གྱི་སྒོ་ནས་དང༌། ཉེས་དམིགས་ཀྱི་སྒོ་ནས་དང༌། གཉིས་ཀའི་སྒོ་ནས་དང༌། རྡོ་རྗེ་སློབ་དཔོན་གྱི་བཀའ་ཉན་པའི་སྒོ་ནས་དམ་ལ་བཞག་པའོ། །དང་པོ་ནི་དེང་ཁྱོད་ཅེས་བྱ་བ་ལ་སོགས་པ་སྟེ་སྤྱི་བོར་རྡོ་རྗེ་བཞག་ལ་བརྗོད་པར་བྱའོ། །གཉིས་པ་ལ་ཧེ་རུ་ཀ་དཔལ་ཞེས་བྱ་བ་ལ་སོགས་པ་སྟེ་ཡེ་ཤེས་ཕབ་པའི་ལྷ་སྨྲས་ན་དྲལ་ནས་གཤེགས་ཞེས་བརྗོད་པར་བྱའོ། །གསུམ་པའང་དམ་ཚིག་གི་ཆུ་བླུད་པ་སྟེ། ག་བུར་ནི་ཁུ་བ། ཙནྡན་ནི་ཤ་ཆེན། བདེ་བའི་མེ་ཏོག་སིཧླ། ཆུར་བཅས་པ་ནི་དྲི་ཆེན་དྲི་ཆུ། སངས་རྒྱས་ལྔ་ནི་བདུད་རྩི་ལྔ། མཁའ་འགྲོ་མ་ནི་ཤ་ལྔ། ཐོད་པར་ལེགས་པར་བཞག་པ་ནི་ཆང་དང་སྦྱར་བ། གཟི་མདངས་དང་ལྡན་པ་ནི་སློབ་དཔོན་ལྷའི་ང་རྒྱལ་དང་ལྡན་པས་སོ། །བཞི་པའང་དཔལ་ཧེ་རུ་ཀ་ནི་ང་དང་ཁྱད་པར་མེད་དོ་ཞེས་བྱ་བ་ལ་སོགས་པའོ། །དེ་ནས་གསོལ་བ་གདབ་པ་ནི་དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་རློབས་ཤིག་ཅེས་བྱ་བ་ལ་སོགས་པའོ། །ཡེ་ཤེས་དབབ་པ་ལ་གསུམ། རྫས་ཀྱི་རྟེན་འབྲེལ་དང༌། འདུག་སྟངས་ཏིང་ངེ་འཛིན་དང་བཅས་པ་དང༌། སྔགས་སོ། ། དང་པོ་ནི་ཐང་ཆུ་ནི་བདུད་རྩི་ལྔ། བསྐུས་ཤིང་ནི་ཟླ་མཚན་བསྐུས་པའོ། །གོས་ནི་མདོམས་དཀྲིས་དང༌། དེ་ལ་སོགས་པ་སྦྱོར་བའི་རི་ལུ་ཐོད་པར་དུར་ཁྲོད་ཀྱི་མེ་བཏང་བ་ལ་བསྲེག་གོ །སྦྱོར་བའོ། །གཉིས་པ་ནི་གཉིས་མེད་སྔགས་ཞེས་བྱ་བ་ལ་སོགས་པའི་རྩ་སྔགས་གཉིས་སམ། ཐམས་ཅད་ཀྱི་གཉིས་སུ་མེད་པའང་གསུངས་ན་སྙིང་པོ་ཉེ་སྙིང་གཉིས་གཙོར་མཛད། དེ་ལ་འོག་གི་གཉིས་པོ་གདགས་སོ། །དེ་ནས་སློབ་མ་ལྷར་བསྐྱེད་པ་ལ་སོགས་པའི་དམིགས་པ་དང༌། ཡེ་ཤེས་པ་སྤྱན་དྲང་བ་ལ་སོགས་པ་ནི་གཞུང་དང་མན་ངག་གིས་ཞིབ་ཏུ་རྟོགས་པར་བྱའོ།

།སྔགས་ནི་ཏིཥྛ་ལ་སོགས་པའོ། །ཡེ་ཤེས་དབབ་པ་དང༌། སྤྱི་བོར་རྡོ་རྗེ་རྒྱ་གྲམ་གྱི་ཚུལ་དུ་བཞག་ལ་བརྟན་པར་བྱའོ། །དེ་ནས་འདིར་ནམ་མཁའི་ཁ་དོག་དྲི་བ་དང༌། མེ་ཏོག་ཕྲེང་བ་དོར་བ་དང༌། མགོ་ལ་བཅིང་བ་ནི་ཁ་བསྐང༌། ཡང་དོན་གྱིས་ནི་གཞུང་ནས་འབྱུང་སྟེ། གང་དུ་མེ་ཏོག་ལྷུང་གྱུར་པ། །དེ་ཡི་གནས་སོགས་བསྟན་པར་བྱ། །ཞེས་གསུངས་པ་ཡིན་ནོ། །དེ་ནས་གདོང་གཡོགས་ཕྱེ་ལ་དཀྱིལ་འཁོར་བསྟན་པ་ལ་གཉིས། གདོང་གཡོགས་ཕྱེ་ཞིང་དཀྱིལ་འཁོར་སྤྱིར་བསྟན་པ་དང༌། སོ་སོར་བསྟན་པའི་སྒོ་ནས་དེ་ཁོ་ན་ཉིད་བརྗོད་པ་དང་བཅས་པའོ། །དང་པོ་ནི་དེ་ནས་ཞེས་བྱ་བ་ལ་སོགས་པ་སྟེ་གཞུང་གི་དོན་རྟོགས་པར་བྱའོ། །གཉིས་པ་ནི་སྣ་ཚོགས་པདྨ་ཞེས་བྱ་བ་ལ་སོགས་པ་སྟེ། རྐང་པ་དྲུག་གིས་ནི་བཅོམ་ལྡན་འདས་ཀྱི་མཚན་ཉིད་བསྟན་ཏོ། །དེ་ནས་རྐང་པ་གཉིས་ཀྱིས་ནི་བདེ་བ་ཆེན་པོའི་ཡུམ་ལྔའི་མཚན་ཉིད་བསྟན་ཏེ། གྲུབ་པ་ཞེས་བྱ་བ་ནི་ལྟུང་བར་བྱེད་པ་ལ་སོགས་པའི་ལས་གྲུབ་པ་ཡིན་ནོ། །དེ་ནས་ཚིགས་སུ་བཅད་པ་གཅིག་གིས་ནི་ཐུགས་ཀྱི་འཁོར་ལོ་བསྟན་ཏེ། ནམ་མཁའ་ལ་སྤྱོད་པ་ནི་སྟེང་ན་གནས་པ་ཡིན་ལ། ཐུགས་ཀྱི་སྤྲུལ་པ་ནི་སངས་རྒྱས་ཀྱི་ཐུགས་དག་པའི་ཡེ་ཤེས་ལས་བྱུང་བའོ། །དེ་ནས་ཤློ་ཀ་གཅིག་གིས་གསུང་གི་འཁོར་ལོ་བསྟན་ཏེ་སངས་རྒྱས་ཀྱི་གསུང་དག་པ་ལས་བྱུང་ཞིང་མིའི་འཇིག་རྟེན་གྱི་བར་གནས་པ་ཡིན་ནོ། །དེ་ནས་ཚིགས་བཅད་གཅིག་གིས་སྐུའི་འཁོར་ལོ་བསྟན་ཏེ། སྟོབས་པོ་ཆེ་སོགས་ནི་ཡབ། པང་ན་གནས་པ་ནི་ཡུམ། ས་འོག་ནི་འཁོར་ལོའི་སྨད། སྐུའི་སྤྲུལ་པ་ནི་སངས་རྒྱས་ཀྱི་སྐུའི་ཡེ་ཤེས་ལས་བྱུང་བའོ། །ཧེ་རུ་ཀ་དཔལ་ཞེས་རྐང་པ་གཉིས་ཀྱིས་ནི་ཡབ་ཐམས་ཅད་ནི་ཡུམ་དང་ལྡན་པར་བསྟན་ཏོ། །སྐུ་གསུམ་ནི་སངས་རྒྱས་ཀྱི་སྐུ་གསུམ་གྱི་སྤྲུལ ( ¡¶ ཞ ¡· + པ ) ། འབྲིང་ནི་གསུང༌། མཆོག་ནི་ཐུགས། ཐ་མ་ནི་སྐུའོ། ཁྭ་ལ་སོགས་པ་ནི་སྒོ་མཚམས་མ། གཟུགས་ནི་ཁྭ་གདོང་ལ་སོགས་པ་དང་ཕྱེད་གཟུགས་རྣམས་སོ།

།རྒྱུ་ཡིས་ཡང་དག་བསྟན་ཞེས་པ་བྱ་བ་ནི་གདུལ་བྱའི་དབང་གིས་སོ། ཁྲོ་བོ་རྣམ་རྒྱལ་ནི་འདུས་པ་ལ་སོགས་པ་ལས་གྲགས་པ་དེ་དག་ཁྭ་གདོང་ལ་སོགས་པ་ཡིན་ནོ། །བྱང་ཆུབ་སུམ་ཅུ་སོ་བདུན་དུ་སྤྲུལ་ཞེས་བྱ་བ་ནི་ལྷ་ཐམས་ཅད་ཀྱང་བྱང་ཆུབ་ཀྱི་ཕྱོགས་སུམ་ཅུ་རྩ་བདུན་གྱི་རང་བཞིན་ནོ། ། མཁའ་སྤྱོད་ནི་ཐུགས། ས་སྤྱོད་གསུང༌། ས་འོག་སྐུ། མ་མོ་བརྒྱད། སྒོ་མཚམས་མ་བཞི་ནི་མཆོད་པ་བཞི་ཡིན་ལ་ཞེས་བྱ་བ་ནི་ཐོད་པའི་སྟེང་གི་བུམ་པའོ། །འདི་ལ་འགྱུར་ཁ་ཅིག་ནི། ས་འོག་དག་ནི་མ་མོ་སྟེ། །བརྒྱད་གཉིས་མཆོད་པའི་མ་མོ་ཡིས ༑ ༑ ཞེས་ཟེར་ཏེ་འདི་ནི་མ་དག་གོ །དེའི་འབྲུ་གནོན་ན་འདི་སྐད་ཟེར་ཏེ། བུམ་པ་བཞི་དང་ཐོད་པ་བཞི། སྒོ་མཚམས་མ་བརྒྱད་དང་བཅུ་དྲུག་ནི་མཆོད་པའི་ལྷ་ཡིན་ནོ་ཞེས་ཟེར་རོ། །ལྷ་རྣམས་དེ་ཉིད་མཚོན་པ་ཡིན། །ཞེས་བྱ་བ་ནི་ལྷ་ཐམས་ཅད་ཀྱི་དེ་ཁོ་ན་ཉིད་མཚོན་པ་ཡིན་ཏེ། འདིར་ལྷའི་མིང་དང་སྐུ་མདོག་ཕྱག་མཚན་ཙམ་སྟོན་པ་ཡིན་ལ། རྣམ་དག་ནི་དབང་བསྐུར་ནས་སྟོན་པ་ཡིན་ཏེ། འདིར་བསྟན་པ་འདི་ནི་གཞུང་ཟོར་ཡང་བའི་དོན་ཡིན་ནོ། །རྣམ་པར་དག་པའོ། ། སློབ་མ་འཇུག་པའི་ཆོ་ག་སྟེ་དཀྱིལ་འཁོར་གྱི་སྤྱོད་པ་བདུན་པོ་བསྟན་ཟིན་ཏོ། ། ད་ནི་བརྟུལ་ཞུགས་ཀྱི་སྤྱོད་ ( ¡¶ ཞ ¡·¡¶ ལུ ¡· རིམ་ ) པ་བརྗོད་པར་བྱ་སྟེ། དེ་ལ་གཉིས ༑ རྒྱས་པར་བཤད་པ་དང༌། མདོར་བསྡུས་ཏེ་བསྟན་པའོ། །དང་པོ་ལ་གཉིས ༑ གསོལ་བ་གདབ་པ་དང༌། དབང་བསྐུར་དངོས་སོ། །དང་པོ་ལ་གཉིས། སྤྱིར་གསོལ་བ་གདབ་པ་དང༌། རྡོ་རྗེ་སློབ་དཔོན་དུ་བྱ་བའི་གསོལ་བ་གདབ་པའོ ༑༑ དང་པོ་ནི་དེ་ནས་ཞེས་བྱ་བ་ལ་སོགས་པ་ཚིགས་སུ་བཅད་པ་གཅིག་གིས་ནི་གསོལ་བ་གདབ་པའི་སྔོན་དུ་བྱ་བ་ཕྱག་དང་མཎྜལ་དང་ཡོན་དབུལ་བ་བསྟན་ལ ༑ ཧེ་རུ་ཀ་དཔལ་ཞེས་བྱ་བ་ལ་སོགས་པ་ཚིགས་སུ་བཅད་པ་གཅིག་གིས་ནི་གསོལ་བ་གདབ་པའི་དངོས་གཞི་བསྟན་ཏེ། ཇི་ལྟར་ཞེས་བྱ་བ་ནི་དཔེ་ཡིན་ནོ། ། ཡོན་ཏན་འབྱུང་གནས་ཞེས་བྱ་བ་ནི་འདས་པའི་སངས་རྒྱས་རྣམས་ཡིན་ལ།

དེའི་ཡང་གོང་མའི་སངས་རྒྱས་ཀྱིས་དབང་བསྐུར་བར་བྱེད་པ་ནི་སྩོལ་ཞེས་བྱ་བ་ཡིན་ནོ ༑ ༑ དེ་བཞིན་དུ་བདག་ལ་སྩོལ་ཅིག་ཅེས་གསོལ་བ་གདབ་པའོ། །སློབ་དཔོན་དུ་འོས་པས་གསོལ་བ་གདབ་པ་ནི། དཔའ་བོ་ཆེན་པོ་ཞེས་བྱ་བ་ལ་སོགས་པ་ ( ¡¶ ཞ ¡·¡¶ ལུ ¡· + བླ་མ་ལ་བོས་ ) ནས་མི་ལྡོག་པ་ཞེས་བྱ་བ་ས་བརྒྱད་པ་ཐོབ་པ་དང་འདྲ་བར་ཐེག་པ་དམན་པར་མི་ལྡོག་གོ །དེ་ཅིའི་ཕྱིར་ཞེ་ན། རང་དོན་གྱི་སྟེང་དུ་གཞན་དོན་ལ་ཕྱཽགས་པས་ན། སེམས་ཅན་ཀུན་གྱི་དོན་བགྱིད་ཕྱིར། །ཞེས་བྱའོ།། གསོལ་བ་གདབ་པའོ། །དབང་བསྐུར་བ་དངོས་ལ་གསུམ། མདོར་བསྟན་པ་དང་ ༑ ཅུང་ཟད་རྒྱས་པར་བཤད་པ་དང༌། ཆོ་ག་རབ་ཏུ་རྒྱས་པར་བཤད་པའོ། ། དང་པོ་ནི་འཇུག་པའི་ཞེས་བྱ་བ་ལ་ཚིགས་སུ་བཅད་པ་ཕྱེད་དང་གསུམ་གྱིས་བསྟན་ཏེ། དེ་ལ་འཇུག་པའི་སྒོ་ནི་རྣལ་འབྱོར་པའི་ཤར། ལྷོ་ཕྱོགས་ནི་འཇིག་རྟེན་པའི་ ( ¡¶ ལུ ¡· + ལྷོ་ ) ཕྱོགས་ཏེ་གང་དུ་དབང་བསྐུར་བའི་གནས་སོ། །ཧེ་རུ་ཀ་དཔལ་བདག་ཉིད་སེམས་ནི་སློབ་དཔོན་བདག་ཉིད་ལྷའི་ང་རྒྱལ་བསྟན་པའོ། །པདྨའི་འདབ་མའི་སྟེང་དུ་ནི། །ཞེས་བྱ་བ་ནི་སློབ་དཔོན་དང་སློབ་མར་དབང་བསྐུར་བར་འོས་པ་གཉིས་ཀ་བསྟན་ཏོ། །དེའི་སྟེང་དུ་སེང་གེའི་ཁྲི་སོགས་བཞག་ལ། ཞེས་བྱ་བ་སློབ་དཔོན་དུ་དབང་བསྐུར་བར་འོས་པ་ལ་ཁྱད་པར་དུ་བྱ་བའི་ཆོས་སོ ༑ ༑ སློབ་མ་གཉིས་མེད་སྦྱོར་ལྡན་ཞེས་བྱ་བ་ནི་ཆུའི་དབང་ལ་སོགས་པའི་བྱེ་བྲག་གིས་མི་བསྐྱོད་པ་ལ་སོགས་པ་ཡབ་ཡུམ་གྱི་ལྷའི་ང་རྒྱལ་འཛིན་དུ་འཛུད་པའོ ༑ ༑ འདིས་ནི་ཧེ་རུ་ཀ་ཡབ་ཡུམ་དུ་སློབ་མ་བསྐྱེད་པ་གསལ་ལོ། ཁ་ཅིག་ཏུ་ཕྱག་ལེན་ཡང་འདིར་བྱ་སྟེ་རྣལ་འབྱོར་ཆེན་པོ་ཡིན་པའི་ཕྱིར་རོ། །སྣ་ཚོགས་བསྟན་ལ་བཞག་ཅེས་བྱ་བ་ནི་ཏིང་ངེ་འཛིན་གྱི་སེང་གེ་གླང་པོ་ལ་སོགས་པ་དང་པད་ཟླའི་སྟེང་དུའོ། །གཉིས་མེད་ཡེ་ཤེས་སེམས་ལྡན་པས། །ཞེས་བྱ་བ་ནི་སློབ་དཔོན་ཧེ་རུ་ཀ་ཡབ་ཡུམ་གྱི་ལྷའི་ང་རྒྱལ་བསྟན་པས་སོ། །གང་དབང་བསྐུར་ཞེ་ན

༑ མེ་ཏོག་དབང་བསྐུར་བ་ལ་སོགས་པ། །ཞེས་པ་སྟེ་དབང་བསྐུར་བ་བཅུ་བཞིའོ ༑ ༑ ཐམས་ཅད་ཆོ་ག་བཞིན་ཞེས་བྱ་བ་ནི་ལུས་ངག་ཡིད་གསུམ་གྱི་བྱ་བ་རྫོགས་པའོ། །ཕྱིའི་དབང་ངོ༌། །དཀྱིལ་འཁོར་ལུས་ནང་ཆུད་པར་བྱ། །ཞེས་བྱ་བ་ནི་རང་གི་ལུས་དེ་བཞིན་གཤེགས་པའི་ཁམས་སུ་བྱ་བ་སྟེ་ནང་གི་དབང་བསྐུར་རོ ༑ ༑ ཕྱག་རྒྱ་ལྔ་ལ་སོགས་པའི་ལུས། །ཞེས་བྱ་བ་ནི་རྒྱན་དྲུག་དང་ལྡན་པའི་ཧེ་རུ་ཀ་དཔལ་ཞེས་སྦྱར་ལ། བདག་ཉིད་སྤྲུལ་ཞེས་ཆུ་དབང་ལ་སོགས་པའི་དུས་སུ་ལྷ་བསྒོམ་པའི་རྒྱས་བཤད་ཅེས་གསུངས་ན་འདི་ཐུན་མོང་མ་ཡིན་པའི་བརྟུལ་ཞུགས་ཀྱི་མངོན་རྟོགས་སུ་གསལ་ལོ། །སྤྱོད་དང་བརྟུལ་ཞུགས་བརྟན་པ་ཞེས་བྱ་བ་ནི་ཐུན་མོང་དང་ཐུན་མོང་མ་ཡིན་པའི་བརྟུལ་ཞུགས་ཏེ་གོང་མའི་རྣལ་འབྱོར་དང་སྦྱར་རོ། །དེ་བཞིན་གཉིས་མེད་ཚངས་སྤྱོད་ཅེས་བྱ་བ་ནི་དམ་ཚིག་ལ་སོགས་པ་ ¡Ã རྡོ་རྗེའི་ ( ¡¶ ཞ ¡·¡¶ ལུ ¡· རྗེས་སུ་ ) གནང་བ་ཐམས་ཅད་དང༌། དབང་གོང་མ་ཡང་བསྟན་པ་ཡིན་ནོ། །ཅུང་ཟད་རྒྱས་པར་བཤད་པ་ལ་བཞི། དབང་སྟེགས་སུ་བཞག་ལ་གསོལ་བ་གདབ་པ་དང༌། སྔགས་དང་ཆུའི་དབང་གི་ཚུལ་གྱིས་དབང་མདོར་བསྟན་པ་དང༌། བླ་མ་ལ་ལུས་གྱི་ནུས་པ་མེད་ན་ཡིད་ཀྱིས་ཀྱང་དབང་བསྐུར་བར་གདམས་པའོ། །དང་པོ་ནི་སྟེང་དུ་ཞེས་བྱ་བ་ལ་སོགས་པ་སྟེ་སྔར་གྱི་དབང་སྟེགས་ཀྱི་སྟེང་དུ་གདུགས་གཟུང་བའོ། །དཔའ་བོ་རྣལ་འབྱོར་མ་ཚོགས་ཀྱིས ༑ ༑ ཞེས་བྱ་བ་ནི་དེར་ཚོགས་པའི་དམ་ཚིག་དང་ལྡན་པའི་དཔའ་བོ་དང་རྣལ་འབྱོར་མ་རྣམས་ཀྱིས་སོ། །བཀྲ་ཤིས་སྒྲ་ཡི་དགའ་བ་ཞེས་བྱ་བ་ནི། བཀྲ་ཤིས་གང་ཞིག་ཆོས་ཀྱི་དབྱིངས་ལས་ངེས་འབྱུང་སྟེ། །ཞེས་བྱ་བ་ལ་སོགས་པ་སྟེ་བརྗོད་ཅིང་ངོ༌། །གླུ་ལེན་ཞེས་བྱ་བ་ནི་དབྱངས་དང་བཅས་པའོ། །རོལ་མོ་སྙན་པའོ་ཞེས་བྱ་བ་ནི་དྲིལ་བུ་ལ་སོགས་པ་བརྡུང་ཞིང་ངོ༌། །ཧེ་རུ་ཀ་དཔལ་བདག་ཉིད་སྤྲུལ། ། ཞེས་བྱ་བ་ནི་ལྷའི་ང་རྒྱལ་དང་ལྡན་པའོ། །རབ་ཏུ་འབད་དེ་མཆོད་ཅེས་བྱ་བ་ནི་ནམ་མཁའ་ན་བཞུགས་པ་རྣམས་ལ་མཆོད་ཅིང་གསོལ་བ་གདབ་པའོ།

།དབང་བསྐུར་བར་གསོལ་བའོ་ཞེས་བྱ་བ་ནི་སྔོན་དུ་འགྲོ་བའོ། །གཉིས་པ་སྦྱང་བ་སྔོན་དུ་འགྲོ་བས་དབང་བསྐུར་བར་གདམས་པ་ནི་རྣལ་འབྱཽར་པ་ཡིས་ཞེས་བྱ་བ་ལ་སོགས་པ་སྟེ། ཚིག་རྐང་པ་གསུམ་གྱིས་དངོས་སུ་བགེགས་དྲག་པོས་སྦྱང་བ་བསྟན ༑ ཤུགས་ལས་སྦྱང་བ་གཞན་ཡང་བསྟན་པར་བྱ་སྟེ། སྔར་འཇུག་པའི་སྐབས་སུ་མ་བྱས་ན་འདིར་རྒྱས་པར་མཛད་ལ། སྔར་བྱས་ན་འདིར་ཡུངས་དཀར་བརྡེག་ཅིང་སྔགས་བཟླས་པ་ཙམ་ལས་མི་མཛད། ཧེ་རུ་ཀ་དཔལ་ཞེས་བྱ་བ་ནི་མི་བསྐྱོད་ཧེ་རུ་ཀའོ། །སོགས་ནི་གཞན་ནོ། །གཉིས་མེད་ཅེས་བྱ་བ་ནི་ཡུམ་དང་བཅས་པའོ། །བསླངས་ནས་ཞེས་བྱ་བ་ནི་ཐ་མལ་པ་སླར་བསླང་བ་སྟེ་བསྐྱེད་ པའོ ༑ ༑ དཀྱིལ་འཁོར་ཐམས་ཅད་ཅེས་བྱ་བ་ནི་དབང་གི་ལྷ་ནམ་མཁའ་ལ་བསྒོམ་པའོ། །གླུའི་གླུ་ཞེས་བྱ་བ་ནི་དེ་རྣམས་ཐམས་ཅད་ཀྱིས་བཀྲ་ཤིས་ཀྱི་གླུ་དང་ལྡན་པར་བསམ་མོ། །ཐམས་ཅད་ཆོ་ག་བཞིན་དབང་བསྐུར། །ཞེས་བྱ་བ་ནི་བརྟུལ་ཞུགས་ཀྱི་རིམ་པ་བཅུ་བཞི་པོ་ཐམས་ཅད་དོ། །ཆོ་ག་ནི་རྫས་དང༌། སྔགས་དང་ཏིང་ངེ་འཛིན་མ་ཚང་བ་མེད་པས་སོ། །སྔགས་དང་ཆུ་དབང་གི་ཚུལ་གྱིས་མདོར་བསྟན་པ་ནི་ཡང་ན་སྔར་གྱི་ཞེས་བྱ་བ་ལ་སོགས་པ་སྟེ། འདི་ལ་སྔགས་ཀྱི་དབང་བསྐུར་གོང་ལ་བླངས་ནས་འཁྲུགས་ཅན་དུ་གསུང་ངོ༌། །འདིར་ཆོ་ག་ལག་ཏུ་བླང་བའི་སྐབས་མ་ཡིན་པས་རིམ་པ་བཞིན་དུ་སྦྱར་བར་བྱ་སྟེ། སྔར་གྱི་ཆོ་ག་ནི་མདོར་བསྟན་པའི་སྐབས་བཞིན་ནོ། །རྣམ་རྒྱལ་བུམ་པ་འདེགས་པ་ནི་ལག་པ་གཡས་པའོ། །འདབ་མའི་རྩེ་མོ་ནི་གཡོན་པས་སྟེང་ནས་དགབ་པའོ། །སྔ་མ་བཞིན་དུ་ཞེས་བྱ་བ་ནི་འཇུག་པའི་དུས་སུ་ལས་ཐམས་ཅད་པས་བྱེད་པ་དང༌། སྔར་མདོར་བསྟན་པ་བཞིན་བུམ་ཆུས་བྲན་པ་ལ་སོགས་པ་བྱེད་པའོ། །གསང་སྔགས་ཉི་ཤུ་རྩ་གཉིས་པ་ནི་སྙིང་པོའོ། །སྔར་བསྙེན་པའི་གྲངས་

( ¡¶ ཞ ¡·¡¶ ལུ ¡· སྔགས ) ནི་སྔར་བསྙེན་པའི་ལྷ་ཐམས་ཅད་ཀྱི་སྔགས་ཏེ། མ་གྲུབ་ན་ཡི་གེ་ཉི་ཤུ་རྩ་གཉིས་པ་འབའ་ཞིག་གིས་དབང་བསྐུར་བ་སྦྱིན་ནོ། །དེ་ལྟར་ན་ཧེ་རུ་ཀ་དཔལ་ལ་སོགས་པ་བརྟག་མི་དགོས་པར་འགྲུབ་པར་འགྱུར་རོ་ཞེས་བྱ་བའི་དོན་ཏོ། །བླ་མ་ལ་ལུས་ཀྱི་ནུས་པ་མེད་ན་ཡིད་ཀྱིས་དབང་བསྐུར་བར་གདམས་པ་ནི་ཡང་ཞེས་བྱ་བ་ལ་སོགས་པ་སྟེ། ནུས་པ་མེད་གྱུར་ན་ཞེས་བྱ་བ་ནི་བླ་མ་ན་བ་ལ་སོགས་པས་ ( ¡¶ ལུ ¡· + ལུས་ཀྱི་ ) ནུས་པ་མེད་ན་ནམ་མཁའ་ལ་དཀྱིལ་འཁོར་ཚང་བར་བསྒོམས་ཏེ་དབང་བསྐུར་བར་བསྒོམས་ཤིང༌། དངོས་སུ་ལས་ཀྱི་སློབ་མས་བྲན་ལ་སོགས་པ་བྱས་པས་འགྲུབ་སྟེ་འགྲུབ་པའི་རྒྱུ་ནི། སྔོན་མཛད་པ་ཡི་ཤུགས་ཀྱིས་ནི། །ཞེས་བྱ་བ་སྔོན་སྙིང་རྗེ་དང་སྨོན་ལམ་ལ་སོགས་པ་བསྒོམ་པའི་མཐུས་ཧེ་རུ་ཀ་དེ་དགྱེས་པ་ཆེན་པོས་ལེགས་བྱོན་ཞེས་སྦྱར་རོ། །ཆང་དང་ཤ་ཁུའི་དགའ་སྟོན་ནི། །སྔོན་དུ་བྱ་བའི་ཚོགས་ཀྱི་འཁོར་ལོའོ། །རྣལ་འབྱོར་མ་ཀུན་དཔའ་བོ་ནི། །དམ་ཚིག་དང་ལྡན་པའི་དཔའ་བོ་དང་རྣལ་འབྱོར་མ་རྣམས་སོ། །གཉིས་མེད་ཡེ་ཤེས་ནི་ཆོས་སྐུ་སྐྱེ་མེད་ལས་གཟུགས་སྐུར་སྤྲུལ་པར་བསམ་པས་ཐམས་ཅད་ལྷའི་ང་རྒྱལ་བརྟན་པོར་བྱའོ། །དེ་ལྟར་དེ་ཡན་ཆད་ལ་བླ་མ་གོང་མ་རྣམས་ནི་མདོར་བསྟན་པ་དང༌། ཅུང་ཟད་རྒྱས་པར་བཤད་པ་ཞེས་མིང་བཏགས་ནས་སྤྱིའི་རྣམ་པར་བཞག་པ་ཙམ་དུ་མཛད་ནས་ཆོ་གའི་རིམ་པ་བཞིན་དུ་བསྒྲིགས་ནས་མཛད་པ་ནི་མ་ཡིན་ནོ། ། འདིར་སློབ་དཔོན་གྱི་ཞལ་སྔ་ནས་མདོར་བསྟན་པས་ནི་རྡོ་རྗེ་སློབ་མ་ལ་དབང་བསྐུར་བ་བསྟན་ལ། ཆོ་ག་ནི་འོག་ནས་འབྱུང་བ་རྣམས་ལས། རྡོ་རྗེ་སློབ་དཔོན་ལ་བྱེ་བྲག་ཏུ་བྱ་བ་ ¡Ã བོར་བ་ ( ¡¶ ཞ ¡· འོས་པ་ ) རྣམས་ཡིན་ཞིང༌། ཅུང་ཟད་རྒྱས་པར་བསྟན་པ་ནི་འོག་ནས་འབྱུང་བའི་ཆོ་ག་སྤྱིའི་རྣམ་གཞག་ཡིན་ལ། རབ་ཏུ་རྒྱས་པར་བཤད་པ་ནི་རྡོ་རྗེ་སློབ་དཔོན་དུ་འོས་པ་འབའ་ཞིག་ལ་ཆོ་ག་རྣམས་ལྡབས་ནས་བསྐུར་བ་ཡིན་ཏེ།

འདིར་རྡོ་རྗེ་དང་དྲིལ་བུ ¡Ã འི་སྐབས་ ( ¡¶ ལུ ¡· འཛིན་པ་ ) ནས་རྡོ་རྗེ་སློབ་དཔོན་དང་མཐུན་པ་སྟེ། ཁོ་ན་ཉིད་སྟོན་པ་དང་བཅས་ནས་ཡོད་པའི་ཕྱིར་རོ། །དེ་ལྟར་ན་ ( ¡¶ ཞ ¡· + རྡོ་རྗེ་ ) སློབ་མ་ལ་ཡང་བརྟུལ་ཞུགས་བཅུ་བཞི་ ( ¡¶ ཞ ¡·¡¶ ལུ ¡· + ཡོད་ལ། རྡོ་རྗེ་སློབ་དཔོན་ལའང་བརྟུལ་ཞུགས་བཅུ་བཞི་ ) མ་འཁྲུགས་པར་ཡོད་པ་ཡིན་ནོ། །འདི་བཞིན་དུ་སློབ་དཔོན་སངས་རྒྱས་ཡེ་ཤེས་ཞབས་ཀྱང༌། རྡོ་རྗེ་སློབ་དཔོན་ལ་རིག་པའི་དབང་ལྔ་ལྡབས་ནས་དབང་བསྐུར་བས་ན། འདི་ཡང་དེ་དང་མཐུན་པར་མངོན་ནོ། །འདི་ལག་ཏུ་བླང་བར་མི་ནུས་ཏེ། བླ་མ་གོང་མ་རྣམས་མི་མཛད་པའི་ཕྱིར་རོ་ཞེས་གསུངས་ཏེ་གཞུང་ནི་འདི་བཞིན་དུ་སྣང་ངོ༌། །ཆོ་ག་རབ་ཏུ་རྒྱས་པར་བཤད་པ་ལ་དོན་གཉིས། དབང་བསྐུར་བ་དངོས་དང༌། དབང་དེ་རྣམས་ཀྱི་མཇུག་ཏུ་བྱ་བའོ། །དང་པོ་ལ་བརྟུལ་ཞུགས་ཀྱི་རིམ་པ་བཅུ་བཞི། བཞི་པ་ཁ་བསྐང་བ་དང༌། རྡོ་རྗེ་སློབ་དཔོན་གཞུང་བསྡུ་བ་དང་བཅས་པ་སྟེ། དེའང་མེ་ཏོག་དང༌། སྔགས་དང༌། ཆུ་དང༌། ཅོད་པན་དང༌། རྡོ་རྗེ་དང༌། དྲིལ་བུ་དང༌། མིང་དང༌། བརྟུལ་ཞུགས་དང༌། བར་འདིར་རྡོ་རྗེ་སློབ་དཔོན་གྱི་དབང་གོང་མ་རྣམས་བཏུས་ལ་ཁ་བསྐང་བ་དང༌། ( ¡¶ ལུ ¡· + རྗེས་སུ་གནང་བ་དང༌། ) དམ་ཚིག་དང༌། ལུང་བསྟན་ཅིང་གཟེངས་བསྟོད་པ་དང༌། དབུགས་དབྱུང་བ་དང༌། དབང་དེ་དག་གི་བླ་མའི་ཡོན་དང༌། གསང་བ་དང༌། ཤེས་རབ་ཡེ་ཤེས་དང༌། བཞི་པ་ཞར་ལས་ཁ་བསྐང་བ་བཅུ་བདུན་ནོ། །དང་པོ་ནི་ལྷའི་རིགས་ཀྱི་ཞེས་བྱ་བ་ལ་སོགས་པ་སྟེ། ལྷའི་རིགས་ནི་གང་ལ་མེ་ཏོག་ཕོག་པའི་ལྷའི་རིགས་དེ་ལའོ། །མེ་ཏོག་ཇི་བཞིན་གཏོར་ཞེས་བྱ་བ་ནི་དྲིན་ལ་ལན་གྱིས་བླན་པའི་ཚུལ་གྱིས། སྔགས་གང་ལ་ཕོག་པ་དེ་ཉིད་ལ་ཕུལ་ཏེ། ཏིང་ངེ་འཛིན་གྱིས་དབུ་ལ་ཕུལ་བར་བསམ་མོ། །མེ་ཏོག་ལྷུང་བ་བླངས་ནས་ནི། །ཞེས་བྱ་བ་བླ་མས་བླངས་ལ་སློབ་མའི་མགོ་ལ་བཞག་ལ་དེས་ལག་ཏུ་བླང་ངོ༌། །སློབ་མའི་མགོ་ལ་བཅིང་ཞེས་བྱ་བ་ནི་སྔགས་ཀྱི་ལུང་ཐོབ་པ་དང་བླ་མ་ལ་ཕུལ་ནས་གདོད་སློབ་མའི་མགོ་ལ་བཅིང་བར་བྱའོ།

།སྔགས་གང་གིས་ལུང་བླང་ཞེ་ན། འོག་ཏུ་སྦྱར་ལ། ཉི་ཤུ་རྩ་གཉིས་སྔགས་ཀྱིས་ནི། །ཞེས་བྱ་བ་ནི་ཡབ་ཀྱི་སྙིང་པོའི་སྔགས་ཏེ་ཡུམ་གྱི་སྙིང་པོའང་གཟུང་ངོ༌། །སྔགས་ཀྱི་དབང་བསྐུར་སྦྱིན་ཞིང་ཞེས་བྱ་བ་ནི་ལན་གསུམ་དུ་རྗེས་སུ་བཟླས་པ་བྱས་པས་ལྷ་ཐམས་ཅད་ཀྱི་སྔགས་ཀྱི་ལུང་ཐོབ་པ་ཡིན་ནོ། །དེ་ལྟར་ཡིན་ནོ་ཞེས་ཀྱང་རྟོགས་པ་བསྐྱེད་པས་བརྗོད་པར་བྱའོ། །མེ་ཏོག་ཕྲེང་བ་དང་སྔགས་ཀྱི་དབང་བསྐུར་རོ།། དེ་ནས་ཆུའི་དབང་བསྐུར་ནི། འདབ་མའི་རྩེ་དང་ཞེས་བྱ་བ་ལ་སོགས་པ་སྟེ། དེ་ལ་རིག་པའི་དབང་ལྔ་པོ་འདི་ལ་དབང་རྫས་དང་སློབ་མ་སྐད་ཅིག་གམ། ས་བོན་ལས་ཕྱག་མཚན་ས་བོན་གྱིས་མཚན་པར་གྱུར་པ་ལས། གོང་མ་ ( ¡¶ ཞ ¡· - མ་ ) མདོར་བསྟན་པའི་གཞུང་ནི་རིགས་ལྔ་ཡབ་ཡུམ་དུ་གསལ་ལ། འདི་ན་ཡང་རལ་པ་མཐོར་ཚུགས་ཀྱིས་བརྒྱན་པ་ཞེས་བྱ་བ་དང༌། ཧེ་རུ་ཀ་དཔལ་དབང་བསྐུར་བས།། ཞེས་འབྱུང་བས་རིགས་ལྔའི་ཧེ་རུ་ཀར་གསལ་ལོ། །བླ་མ་གོང་མ་ཁ་ཅིག་ནི་རྣལ་འབྱོར་གྱི་རྒྱུད་དང་ཡང་ཅུང་ཟད་ཙམ་མཐུན་པར་མངོན་རྟོགས་བསྟན་ཏཽ། །དེ་ནས་དབང་བསྐུར་གྱི་ལྷ་སུམ་ཅུ་སོ་བདུན་ནམ་མཁར་སྤྱན་དྲངས་ལ་གསོལ་བ་གདབ་པས། དེ་རྣམས་ཀྱི་ཐུགས་ཀ་ནས་སྒོ་མཚམས་མ་བརྒྱད་བྱོན་ནས་ཆུ་ལ་སོགས་པའི་དབང་བསྐུར་བར་བསམ་ཞིང༌། དངོས་སུ་བླ་མས་དབང་བསྐུར་བ་ནི་ཕྱིའི་དབང༌། དེ་བཞིན་གཤེགས་པ་ཐམས་ཅད་སྤྱི་བོ་ལ་སོགས་པ་ནས་བཙུད་ནས ༑ ལུས་ཐམས་ཅད་དེ་བཞིན་གཤེགས་པ་སོ་སོའི་རང་བཞིན་དུ་བྱས་པ་ནི་ནང་གི་དབང༌། དེ་ནས་མཆོད་པ་ལྔ་དང་བཤད་པ་ལྔ་བྱ་བ་འདི་ནི་ཐམས་ཅད་ལ་ཐུན་མོང་དུ་འཇུག་པ་ཡིན་ལ། ལག་ཏུ་བླང་བའི་རིམ་པ་ནི་ ¡Ã ལོགས་སུ་ ( ¡¶ ཞ ¡· འོག་ཏུ་ ) རྟོགས་པར་བྱའོ། །འདིར་གཞུང་གི་འབྲུ་སྣོན་ ( ¡¶ ཞ ¡· - སྣོན་ ) ཙམ་ཅི་རིགས་པར་བརྗོད་ན། འདབ་མའི་རྩེ་དང་ཞེས་བྱ་བ་ནི་བུམ་པའི་ཁ་རྒྱན་ནོ། །ལག་པ་གཉིས་ཀྱིས་བུམ་པ་བཏེག །ཅེས་བྱ་བ་ནི་ལག་པ་གང་རུང་གིས་བཏེག་ཅིང་གང་རུང་གིས་འདབ་མའི་རྩེ་མོ་ནས་བཟུང་བའོ།

།ལུས་ལ་ ( ¡¶ ཞ ¡·¡¶ ལུ ¡· ནང་ ) རྟོགས་པའི་དཀྱིལ་འཁོར་ནི། སློབ་མ་ལྷར་བསྐྱེད་པ་དང་ནང་དབང་གཉིས་ཀའི་གཞུང་དུ་སྦྱར་རོ། །ཆོ་ག་བཞིན་དུ་ནི་ཕྱི་དང་ནང་གིའོ། །དེའི་འོག་ཅེས་བྱ་བ་ནི་ཏིང་ངེ་འཛིན་གྱི་རྗེས་ལ། རྣམ་རྒྱལ་བུམ་པས་ནི་དངོས་སུ་བསྐུར་བའོ། །དཔའ་བོ་རྣལ་འབྱོར་མ་སོགས་ཀུན། །ཞེས་བྱ་བ་ནི་ནམ་མཁའ་ལ་བཞུགས་པ་རྣམས་ཀྱིས་བསྐུར་བར་བསྒོམ་པའོ། །དགོས་པ་ནི་སྡིག་པ་ཐམས་ཅད་བཀྲུ་ཞེས་བྱ་བ་སྟེ། ཞེ་སྡང་དང་རྣམ་པར་ཤེས་པའི་ཕུང་པོ་དག་གོ་ཞེས་བྱ་བ་ལྔ་ཚན་རྟོགས་པར་བརྗོད་པར་བཤད་དོ། །ཆུའི་དབང་སྟེ་གཉིས་པའོ། །དེ་ནས་རྡོ་རྗེ་རྒྱ་གྲམ་མགོར། །ཞེས་བྱ་བ་ནི་དབུ་རྒྱན་གྱི་རྣམ་པ་བྲིས་པའོ། །འདིས་ནང་དབང་ཡང་བཟུང་སྟེ་སྣ་ཚོགས་རྡོ་རྗེའི་བུ་ག་ན་མར་ལྷ་ཐམས་ཅད་ཐིམ་པར་བསམ་པ་ཡིན་ནོ་ཞེས་ཀྱང་གསུང་ངོ༌། །རལ་བའི་ཐོར་ཚུགས་ཀྱིས་བརྒྱན་པའི་མགོར་བཞག་པར་བྱའོ། །དེ་ནས་རྐང་པ་གཉིས་དང་ཡུམ་གྱི་ཉེ་སྙིང་བརྗོད་ལ། འཁོར་ལོ་ཐམས་ཅད་ཀྱི་དཔའ་བོ་ལ་སོགས་པ་ཞེས་བྱ་བ་ནི་ལྷ་ཐམས་ཅད་ཀྱི་སྔགས་དངོས་ ( ¡¶ ཞ ¡· ལོགས་ ) སུ་བརྗོད་པའམ། ཡིད་ཀྱིས་དྲན་པས་ཀྱང་བཏུབ་སྟེ། སྔགས་ཀྱིས་བསྐུལ་བའོ་ཞེས་བྱ་བའི་དོན་ཡང་ཡིན་ནོ། །སྤྱི་བོ་ནས་སྣ་ཚོགས་རྡོ་རྗེའི་བུ་ག་ནས་འཇུག་པར་བསམ་པ་ནི་ནང་དབང་ཡིན་ལ། མཆོད་པ་དང་ལྔ་ཚན་གྱི་རྟོགས་པ་བརྗོད་པར་བྱའོ། །གསུམ་པ་རྡོ་ ¡Ã རྗེ་ ( ¡¶ ལུ ¡· རྗེའི་དབང་ ) ནི་ལག་ཏུ་རང་མཚན་ནི་རྡོ་རྗེ་དེ་ཉིད་ཅེས་བྱ་བ་ནི་རྡོ་རྗེ་སློབ་དཔོན་གྱི་དེ་ཁོ་ན་ཉིད་རྡོ་རྗེ་སློབ་དཔོན་གྱི་དབང་གི་སྐབས་སུ་དྲན་པར་བྱའོ། །མཚན་མོའི་དབང་བསྐུར་སྦྱིན་ཞེས་བྱ་བ་འདི་ནི་རྡོ་རྗེ་ ( ¡¶ ཞ ¡· + དང་ ) སློབ་མ་ཆོ་ག་གསུམ་མམ་སྐད་ཅིག་གིས་སྣང་མཐར་བསྐྱེད་ལ། ¡Ã རྡོ་རྗེ་ ¡¶ ཞ ¡· - རྡོ་རྗེ་ ) དེ་ཞུ་བ་ལས་བྱུང་བ་རྡོ་རྗེ་སློབ་མ་ལ་སྦྱིན་པའོ། །འདི་ནི་ཞེས་བྱ་བ་ལ་སོགས་པ་ཤླཽ་ཀ་གཅིག་དང་ཨོཾ་ཞེས་བྱ་བ་ལ་སོགས་པའི་གསང་སྔགས་བརྗོད་ལ་གཏད་པ་ནི་ཕྱི་དབང་ཡིན་ལ།

མགྲིན་པར་པདྨའི་བུ་ག་ན་མར་འཇུག་པ་ནི་ནང་དབང་ཡིན་ཞིང༌། མཆོད་པ་དང་ལྔ་ཚན་གྱི་རྟོགས་པའང་བསྐྱེད་པར་བྱའོ ༑ ༑ དེ་ནས་རྡོ་རྗེའོ་ཞེས་སྦྱར་ཏེ་བཞི་པ་རྡོ་རྗེའི་དབང་ངོ༌། །དེ་ནས་དྲིལ་བུ་དང་སློབ་མ་ཆོ་ག་གསུམ་གྱིས་དོན་ཡོད་གྲུབ་པར་བསྐྱེད་ལ། དེ་ཞུ་བ་ལས་བྱུང་བའི་དྲིལ་བུ་སློབ་མ་ལ་གཏད་དེ། འདི་ནི་དྲིལ་བུའོ། །རྣལ་འབྱོར་མ་ཀུན་ནི་རྣལ་འབྱོར་མའང་སྟོང་པ་ཉིད་ཡིན་ལ། དྲིལ་བུའང་སྟོང་པ་ཉིད་ཡིན་ནོ། །ཇི་ལྟར་ཞེ་ན་ཤེས་རབ་དབྱངས་ཏེ། སྟོང་པ་ཉིད་ཀྱི་སྒྲ་འབྱུང་བའོ། ཁྱཽད་ཀྱིས་རྟག་ཏུ་བཅང་ཞེས་བྱ་བ་འདི་ཤེས་རབ་སྟོང་པ་དང་མ་བྲལ་བར་གྱིས་ཤིག་ཅེས་བྱ་བའི་དོན་ཏོ།། བྱང་ཆུབ་མཆོག་ནི་དོན་དམ་བདག་མེད་པ་ཡིན་ལ། རྒྱལ་བས་བཞེད་ཅེས་བྱ་བ་ནི་སངས་རྒྱས་ཐམས་ཅད་བཞེད་ཅིང་བཤད་པའོ་ཞེས་བྱ་བའོ། །དེ་ནས་ནང་དབང་དང་མཆོད་པ་དང་བཤད་པར་བྱ་བ་སྟེ་དྲིལ་བུ་ཞེས་སྦྱར་ཏེ། ལྔ་པ་དྲིལ་བུའི་དབང་ཡིན་ནོ། །དེ་ནས་མིང་གི་དབང་བསྐུར་ཏེ་སློབ་མ་རྣམ་སྣང་དུ་བསྐྱེད་པ་ལ་ངག་ཏུ་བརྗོད་པ་ནི་འོག་ཏུ་སྦྱར་ལ། ཨོཾ་ཤྲཱི་ཞེས་བྱ་བ་ལ་སོགས་ཏེ། ཤྲཱིའི་སྒྲ་དང་བཅས་པ་ཞེས་བྱ་བ་ནི་ཀྱེ་དཔལ་མི་བསྐྱོད་རྡོ་རྗེ་ཞེས་བྱ་བ་ལ་སོགས་པ་སྟེ། མིང་རྣམས་ནི་རྡོ་རྗེ་གུར་ནས་འབྱུང་བ་བཞིན་མཛད་དོ། །དེ་ནས་ནང་དབང་དང་མཆོད་པ་དང༌། ལྔ་ཚན་གྱི་རྟོགས་པ་བཤད་པའང་བྱ་སྟེ། དྲུག་པ་མིང་གི་དབང་ངོ་ ༑ ༑ དེ་ལྟར་སྔགས་ཀྱི་དབང་མ་གཏོགས་པ་ལྔ་ནི་རིགས་པ་ཡབ་ལྔའི་དབང་ཡིན་ལ། མ་རིག་པ་ལས་བཟློག་པས་ན་རིག་པའི་དབང་ཞེས་བཏགས་སོ། །དེ་ནས་ཐུན་མོང་གི་བརྟུལ་ཞུགས་ནི་སློབ་མ་མི་བསྐྱོད་པར་བསྒོམས་ལ། སྙིང་གར་ཡང་མི་བསྐྱོད་པ་བསྒོམ་དུ་གཞུག་ལ་འདི་ནི་ཞེས་བྱ་བ་ལ་སོགས་པ་ཚིགས་སུ་བཅད་པ་དང་སྔགས་ཀྱིས་རྡོ་རྗེ་སྦྱིན་པར་བྱ་སྟེ། འདི་ནི་རྣལ་འབྱོར་གྱི་རྒྱུད་མན་ཆད་ལ་གྲགས་པའི་ཐུན་མོང་གི་བརྟུལ་ཞུགས་སོ། །དེ་ནས་སྤྱོད་པ་ལ་ནུས་པ་མཐུ་དང་ལྡན་པར་བྱ་བའི་ཕྱིར།

ཐུན་མོང་མ་ཡིན་པའི་བརྟུལ་ཞུགས་སྦྱིན་ཏེ། ཕྱག་བཅུ་གཉིས་པར་བསྒོམ་དུ་བཅུག་ལ། ཁ་ཊྭཱཾ་ག་ལ་སོགས་པའི་དབང་རྫས་གཏད་དེ་ཁ་ཊྭཱཾ་ག་དང་ཞེས་བྱ་བ་ལ་སོགས་པའི་ཚིགས་སུ་བཅད་པ་བརྗོད་ལ་དེའི་དོན་ཡང་བཤད་དེ། ཐབས་རིག་པ་བྱང་ཆུབ་ཀྱི་སེམས་ནི་ཧེ་རུ་ཀ་དཔལ་ཏེ་ཁ་ཊྭཱཾ་གའོ། །རྣལ་འབྱོར་མ་ནི་ཤེས་རབ་སྟོང་པ་ཉིད་དེ་ཌ་མ་རུའོ། །ཚངས་པའི་སྐུད་ཐོགས་ནི་མིའི་སྐྲ་ལས་བྱས་པའི་སེ་རལ་ཁའོ། །དེ་ནི་རྣལ་འབྱོར་ཏེ་ཐབས་ཤེས་རབ་གཉིས་སུ་མེད་པའོ། །རྣལ་འབྱོར་སྣོད་ནི་ཐོད་པ་སྟེ། །དེ་བདེ་བ་ཆེན་པོ་སྐྱོང་བ་སྟེ། །དེ་ལྟར་ཤེས་པར་གྱིས་ཤིག་ཅེས་བྱས་པ་ཐུན་མོང་མ་ཡིན་པའི་བརྟུལ་ཞུགས་སྦྱིན་ནོ། །བདུན་པ་བརྟུལ་ཞུགས་སོ། །དབང་བསྐུར་བ་བདུན་ནོ་ཞེས་བྱ་བ་ནི་མེ་ཏོག་དང་སྔགས་ཀྱི་དབང་བསྐུར་བ་ ( ¡¶ ལུ ¡· + གཉིས་ ) གཅིག་ཏུ་བྱས། ཐུན་མོང་དང་ཐུན་མོང་མ་ཡིན་པའི་བརྟུལ་ཞུགས་གཉིས་གཅིག་ཏུ་བྱས་པས་ན་བདུན་ཡིན་ནོ། །དེ་ནས་བར་འདིར་རྡོ་རྗེ་ ( ¡¶ ཞ ¡·¡¶ ལུ ¡· + སློབ་དཔོན་གྱི་དབང་གང་ནས་བླངས་ནས་ཁ་སྐོང་བ་ཡིན་ཏེ། དེ་ཡང་འདིར་ཁ་ཅིག་ན་རེ་ ) སློབ་དཔོན་གྱི་བག་ཆགས་བཞག་པའི་ཕྱིར་ཐམས་ཅད་ལ་དབང་བསྐུར་བ་ཡིན་ནོ་ཞེས་གསུང༌། ཁ་ཅིག་ན་རེ་སློབ་མ་གང་རུང་རྡོ་རྗེ་སློབ་དཔོན་དུ་འདོད་པ་ཡིན་ན་བུ་ ( ¡¶ ཞ ¡·¡¶ ལུ ¡· སུ་ ) ལ་ཡང་དབང་བསྐུར་ཞེས་གསུངས་ཏེ་དེ་ནི་ལེགས་སོ། །འདི་ནི་ནཱ་རོ་པའི་བཞེད་པ་ཉི་ཤུ་རྩ་ལྔ་ལ་སོགས་པའི་ནང་ནས་གྲལ་ ¡Ã ལ་སོགས་པ ( ¡¶ ཞ ¡·¡¶ ལུ ¡· འགོར་ ) འདུག་པ་ལྟ་བུ་གང་ཡང་རུང་བ་གཅིག་ལ་བསྐུར་ཏེ། དེ་ཡང་གསང་བ་སྤྱི་རྒྱུད་ལས། སློབ་དཔོན་བློ་གྲོས་ཆེན་པོ་ཡིས། །སློབ་མ་གདམས་པ་སྙིང་རྗེ་ཅན། །སྔགས་དང་རྒྱུད་རྣམས་འཛིན་ ¡Ã པར་རོ ( ¡¶ ཞ ¡· པ་པོར ) ། །གཅིག་ནི་ནན་ཏན་བསྐྱཻད་དེ་བཟུང༌། །ཞེས་འབྱུང་བས་སོ། །དེའང་གཞན་ཐམས་ཅད་ལོགས་སུ་བཏང་ལ། མཎྜལ་ཕུལ་ལ་གོང་ནས་འབྱུང་བ་བཞིན་གསོལ་བ་གདབ་སྟེ་དབང་སྟེགས་ཀྱི་སྟེང་དུ་བཞག་ལ་དབང་བསྐུར་བ་ནི་གོང་དུ་སྦྱར་ལ་ལག་ཏུ་རང་མཚན་ཞེས་བྱ་བ་ལ་སོགས་པ་སྟེ།

དེའང་འདི་ནི་ཞེས་བྱ་བ་ལ་སོགས་པས་རྡོ་རྗེ་གཏད། ཐོག་མཐའ་མེད་པ་ཞེས་བྱ་བ་ལ་སོགས་པས་རྡོ་རྗེ་དེ་ཁོ་ན་ཉིད་བརྗོད། འདི་ནི་རྣལ་འབྱོར་མའི་ཞེས་བྱ་བ་ལ་སོགས་པས་དྲིལ་བུ་གཏད། སྲིད་པ་ངོ་བོ་ཉིད་ཀྱིས་དག །ཅེས་བྱ་བ་ལ་སོགས་པས་དྲིལ་བུའི་དེ་ཁོ་ན་ཉིད་བརྗོད། དེ་རྣམས་རྡོ་རྗེ་དང་དྲིལ་བུ་འཁྱུད་པའི་ཚུལ་དུ་བཞག་ལ། རྡོ་རྗེ་སེམས་དཔར་བསྒོམ་དུ་གཞུག་པ་ནི། རྡོ་རྗེ་དྲིལ་བུ་ཡང་དག་འཁྱུད། །ཅེས་བྱའོ། །གཡོན་སྙེམས་མ་ནི་ཡུམ་རྡོ་རྗེ་སྙེམས་མའོ། ། སྒྲོས་གནོན་ཆང་ནི་དེའི་མ་མཆུ་སོས་འཛིན་པའོ། །གཉིས་མེད་ནི་ཡབ་ཡུམ་མོ། ། གཉིས་མེད་རྣལ་འབྱོར་མ། ཡེ་ཤེས་རྣལ་འབྱོར་ཞེས་འགྱུར་ཁ་ཅིག་ལས་འབྱུང་སྟེ་ཐབས་ཤེས་གཉིས་སུ་མེད་པའི་ཤེས་པའོ། །ཕྱག་རྒྱ་ཆེན་པོར་ཞེས་བྱ་བ་ནི། རྡོ་རྗེ་ཆེ་དང་དྲིལ་བུ་ཆེ། །ཞེས་བྱ་བ་ལ་སོགས་པ་བརྗོད་པ་དང༌། བུམ་པའི་ཆུས་གཏོར་བ་དང༌། སུ་པྲ་ཏིཥྛ་བཛྲ་ལ་སོགས་པས་མེ་ཏོག་གཏོར་བ་ཉིད་ཡིན་ནོ། །དེ་ལ་རྡོ་རྗེ་སློབ་དཔོན་གྱི་དབང་འདི་བསྔོ་ན་འདི་བརྒྱད་པར་བྱེད་ལ། རྗེས་གནང་དང་དམ་ཚིག་གཉིས་གཅིག་པ་ཡིན་ནོ། །འདི་སྤྱི་ཁྱད་པར་དུ་བཞག་ནས་མི་བསྔོ་ན ༑ རྗེས་གནང་དང་དམ་ཚིག་སོ་སོར་བྱའོ། །དེ་ལ་རྗེས་གནང་ལ་གསུམ། ལྷ་མཆོད་པ་དང༌། སེམས་ཅན་གྱྀ་དོན་བྱ་བ་དང༌། ཕྲིན་ལས་སྒྲུབ་པའི་རྗེས་སུ་གནང་བའོ། །ལྷ་མཆོད་པ་ལ་ཕྱི་ནང་གྀ་ལྷ་མོ་བརྒྱད་ཀྱི་རྗེས་སུ་གནང་བར་འབྱུང་བར་རིགས་པ་ལས། སྒེག་མོ་མ་ཚང་བ་ནི་གར་མ་དང་ཐུན་མོང་ཡིན་ལ། མེ་ཏོག་མ་མ་ཚང་བ་ནི་ཕྲེང་བ་མ་དང་ཐུན་མོང་ཡིན་ཞེས་གསུངས་ལ། ཕྱག་ལེན་ལ་ནི་གཞུང་གཞན་གྱིས་ཁ་བསྐངས་ནས་བརྒྱད་ཀ་རྫོགས་པར་མཛད་དོ། །སེམས་ཅན་གྱི་དོན་བྱ་བ་ལ་བཞི། མ་རིག་པའི་མུན་པ་བསལ་བར་བྱ་བའི་ཕྱིར་རྡོ་རྗེ་ཐོགས་ལ་མིག་གི་ཐད་ཀར་བྱུག་ཅིང༌། ཇི་ལྟར་མིག་མཁན་ཞེས་བྱ་བ་ལ་སོགས་པ་བརྗོད་དོ། །ཆོས་རྣམས་ཐམས་ཅད་སྣང་ལ་རང་བཞིན་མེད་པར་ཤེས་པས་ཞེན་པ་མེད་པའི་ཚུལ་དུ་སེམས་ཅན་གྱི་དོན་བྱེད་པ་ནི་མེ་ལོང་གི་གཟུགས་བརྙན་དང་འདྲའོ་ཞེས་བརྗོད་ལ་མེ་ལོང་བསྟན་ཏེ།

ཆོས་རྣམས་གཟུགས་བརྙན་ལྟ་བུ་སྟེ། ། ཞེས་བྱ་བ་ལ་སོགས་པ་ཚིགས་སུ་བཅད་པ་གཉིས་བརྗོད་པ་ནི་མེ་ལོང་ངོ༌། །དེ་ནས་རྐང་པའི་བར་དུ་འཁོར་ལོ་སྦྱིན་པ་ལ་ནི་འཁོར་ལོ་ཞེས་ཟེར། ལག་ཏུ་དུང་བྱིན་པ་ལ་ནི་དུང་གི་རྗེས་གནང་ཞེས་བྱ་བ་གཉིས་ཇི་ལྟ་བུར་འབྱུང་ཡང་དེ་དག་ནི་ཆོས་ཀྱི་དེ་ཁོ་ན་ཉིད་དོ་ཞེས་གཅིག་ཏུ་བཤད་པས་ན། ཆོས་བཤད་པའི་རྗེས་སུ་གནང་བ་ཞེས་བྱ་བས། རྐང་པའི་བར་དུ་འཁོར་ལོ་སྦྱིན། ལག་པ་གཡས་པར་དུང་ ༑ གཡོན་པར་དྲིལ་བུ། ལག་པ་གཉིས་ཀྱི་བར་དུ་པུ་སྟི་བྱིན་ལ། གཞུང་ནས་འབྱུང་བའི་ཚིགས་བཅད་གཉིས་དང༌། སེམས་ཅན་ཀུན་ལ་ཐམས་ཅད་དུ། །ཞེས་བྱ་བ་ལ་སོགས་པ་རིགས་ལྔའི་རྗེས་སུ་གནང་བ་མཛད་དོ། །གསུམ་པ་ཕྲིན་ལས་སྒྲུབ་པའི་རྗེས་སུ་གནང་བ་ནི། ཞི་དང་རྒྱས་ལ་སོགས་པ་སྟེ། །ཚིགས་བཅད་གཅིག་གིས་ཞི་སོགས་བྱ་བ་དམན་པའི་ཕྲིན་ལས་སྒྲུབ་པའི་རྗེས་སུ་གནང་བ་ཡིན་ལ

༑ གཉིས་པ་རལ་གྲི་ཞེས་བྱ་བ་ལ་སོགས་པ་ཚིགས་སུ་བཅད་པ་གཅིག་གིས་ནི་གྲུབ་ཆེན་བརྒྱད་སྒྲུབ་པའི་རྗེས་གནང་ཡིན་ནོ། །གྲུབ་པ་ཆེན་པོ་བརྒྱད་ནི་གཞུང་འདི་ན་ལྔ་ལས་མེད་ཀྱང་རྡོ་རྗེ་མཁའ་འགྲོ་ལས། རི་ལུ་དང་ནི་མིག་སྨན་དང༌། ། རྐང་པ་བྱུག་དང་རལ་གྲི་དང༌། །གཏེར་དང་དགྲ་རྣམས་བརླག་པ་དང༌། །གནོད་སྦྱིན་མོ་དང་བཅུད་ཀྱིས་ལེན། །ཞེས་བརྒྱད་གསུངས་ལ། གཞན་ཡང་ཨ་བྷི་དྷ་ན་ལས ༑ ས་འོག་འགྲོ་བའམ་རལ་གྲི་ལས། །ཚར་གཅོད་ཕན་འདོགས་ཉིད་དང་ནི ༑ ༑ རི་ལུ་མིག་སྨན་གཏེར་རྣམས་སམ། །རྐང་མགྱོགས་དག་གམ་བཅུད་ཀྱིས་ལེན ༑ ༑ ཞེས་བརྒྱད་ ( ¡¶ ཞ ¡· - བརྒྱད་ ) ལེའུ་ཉི་ཤུ་པ་ནས་གསུངས་ཏེ། གཉིས་ཀའང་རོ་ལངས་བསྒྲུབ་པའི་སྐབས་ནས་འབྱུང་བ་ཡིན་ནོ། །རྗེས་གནང་རྣམས་ཀྱི་གཞུང་གི་དོན་ནི་རྟོགས་པར་སླའོ། །རྗེས་སུ་གནང་བ་འདི་ནི་དབང་བརྒྱད་པའམ་འོག་གི་དགུ་པ་དང་ཐུན་མོང་ཡིན་ནོ། །དེ་ནས་དམ་ཚིག་ལ་གཉིས། ( ¡¶ ཞ ¡·¡¶ ལུ ¡· + དམ་ཚིག་དང་སྡོམ་པ་དང༌། ) བསྲུང་བའི་དམ་ཚིག་བཀའ་ ( ¡¶ ཞ ¡·¡¶ ལུ ¡· བཀས་ ) གནང་བའོ། ། དང་པོ་ལ་གསུམ་སྟེ། ནངས་པར་སྔར་ལངས་ཞེས་བྱ་བ་ལ་སོགས་པ་ཚིགས་སུ་བཅད་པ་བདུན་གྱིས་ནི་བདག་གི་རྣལ་འབྱོར་དང་བཟའ་བསྲུང་གི་དམ་ཚིག་ཐུན་མོང་གི་ཉི་ཤུ་རྩ་གཉིས་བསྲུང་བ་བསྟན་ཏོ། །གཉིས་པ་ཁྱད་པར་བའི་དམ་ཚིག་ནི ༑ བུད་མེད་ ( ¡¶ ཞ ¡· + ཐམས་ཅད་ ) མཐོང་བ་ན་ཞེས་པ་ལ་སོགས་པ་སྟེ། བུད་མེད་ཐམས་ཅད་རྟགས་ཤེས་རབ་ཀྱི་ཕ་རོལ་ཏུ་ཕྱིན་པ་ཡིན་པའི་ཕྱིར་དང༌། དངོས་གྲུབ་སྩོལ་བའི་མཁའ་འགྲོ་མ་གང་ན་ཡོད་ཆ་མེད་པས་བུད་མེད་གང་མཐོང་བ་ལ་ཡིད་ཀྱིས་ཕྱག་དང་བསྐོར་བ་བྱས་ལ། གསོལ་བ་གདབ་པ་ནི། བདག་གི་མ་ཁྱོད་ཅེས་པ་ཚིགས་སུ་བཅད་པ་གཅིག་གིས་བདག་གི་མ་ནི་ཁྱོད་ཡིན་ལ། ཁྱོད་ཀྱྀ་བུ་ནི་བདག་ཡིན་ནོ། །ཞེས་བྱ་བའི་དོན་ཡིན་ནོ། །དེས་ན་ཇི་སྲིད་བྱང་ཆུབ་མ་ཐོབ་ཀྱི་བར་དུ་བྱང་ཆུབ་ཀྱི་ཡན་ལག་ལས་བྱུང་བའི་ནུ་མ་ནི་ཆོས་ཀྱི་འབྱུང་གནས་ཏེ། རང་གི་འོ་མས་སྐྱོངས་ཞེས་བྱ་བ་ནི་བདེ་སྟོང་དང་ལྡན་པར་གྱིས་ཞེས་བྱ་བའི་དོན་ཏོ

༑ ༑ དེ་མཚོན་ནས་ཐུན་མོང་མ་ཡིན་པའི་དམ་ཚིག་བརྒྱད་ཀའི་རྗེས་སུ་གནང་བར་བསྟན་ཏོ། །དེ་ནས་ཚིགས་སུ་བཅད་པ་གཉིས་ཀྱིས་རིམ་པ་གཉིས་བསྒོམས་ནས་འབྲས་བུ་འགྲུབ་པར་གདམས་པ་སྟེ། དེ་ཡན་ཆད་ནི་བླ་མས་ལན་གཅིག་བརྗོད ༑ ༑ དེའི་དོན་ཅུང་ཟད་བཤད་པ་ཉིད་ཀྱིས་སྡོམ་པ་ཐོབ་པ་ཡིན་ནོ། །ཚིག་གི་དོན་ནི་རྟོགས་པར་སླའོ། །དེ་ནས་གསུམ་པ་སྡོམ་པ་བསྡུས་ཏེ་གཟུང་བ་ནི། གཙོ་བོས་ཇི་ལྟར་བཀའ་སྩལ་པ། །དེ་ལྟར་བདག་ནི་བགྱིད་པར་འཚལ། །ཞེས་རྐང་པ་གཉིས་གཉིས་བླ་མའི་རྗེས་སུ་བཟླས་ལ་ལན་གསུམ་དུ་བྱེད་པ་སྟེ། འདི་ནི་ཡོན་དབུལ་བའི་དུས་སུ་ཡང་མཛད་དོ། །དེ་ནས་བརྗོད་བྱ་ཐ་མལ་ལས་མིང་བཏགས་ནས་བསྲུང་བའི་དམ་ཚིག་བཀའི་གནང་བ་ནི། ཕལ་ཆེར་སྤྱོད་པའི་རྗེས་གནང་ཡིན་མོད་ཀྱི། ལེགས་པར་ཕྱེ་ན་གསུམ། དང་པོ་སྤྱོད་པ་དངོས་ཀྱི་རྗེས་སུ་གནང་བ་ནི། སློབ་མའི་ལག་ནས་བཟུང་ནས་གཉིས་མེད་ཅེས་བྱ་བ་ལ་སོགས་པ་ཤློ་ཀ་གཅིག་གོ །དེ་ནས་སྤྱོད་པ་དང་ཐུན་མོང་གི་རྗེས་སུ་གནང་བ་ནི། གཉིས་མེད་ལ་གནས་ཞེས་བྱ་བ་ལ་སོགས་པ་སྟེ། དེ་ལ་གཉིས་མེད་ལ་གནས་པ་ནི་ལྷའི་རྣལ་འབྱོར། ཟས་ནི་ཁ་ཟས་བྱིན་གྱིས་བརླབ་པ། རྡོ་རྗེ་སེམས་དཔའ་ལ་སོགས་བརྡ་ནི་ལག་པའི་སོར་མོ་དང་མཐིལ་ལ་གོ་ཆའི་དཔའ་བོ་དང་རྣལ་འབྱོར་མ་བཅུ་གཉིས་བསྐྱེད་པའོ། །གཉིས་སུ་མེད་པ་ནི་དེ་རྣམས་ཡབ་ ( ¡¶ ཞ ¡· - ཡབ་ ) ཡུམ་གྱི་རྣམ་པ་ཐོགས་པ་མེད་པ་ནི་དེ་རྣམས་མཆོད་པར་བྱ་བའོ། །དམ་ཚིག་སྤྱོད་པའི་སྤྱོད་པ་ནི་བཟའ་བའི་དམ་ཚིག་གོ །སྣ་ཚོགས་དབང་ཕྱུག་ནི་བདག་ཧེ་རུ་ཀར་བྱས་པའི་ལུས་ཀྱི་དཀྱིལ་འཁོར་གསལ་བའོ། །ལེགས་སྤྱད་ཅེས་བྱ་བ་འདི་ནི་བདག་མཆོད་པའི་བསམ་པས་ཁ་ཟས་བཟའ་བའོ། །འདི་ནི་སྤྱོད་པ་དང་ཐུན་མོང་ངོ་ ༑ ༑ ཚངས་པ་སྤྱོད་པ་ཞེས་བྱ་བ་ནི་བསྐྱེད་རྫོགས་ཀྱི་ཏིང་ངེ་འཛིན་ལ་གནས་པས་བླང་ ¡Ã དོར་མེད་པར་སྤྱོད་པའོ ( ¡¶ ཞ ¡· - དོར་མེད་པར་སྤྱོད་པའོ ) ། །དེ་བཞིན་ནོ་ཞེས་བྱ་བ་ནི་ལས་དང་པོ་པའི་དུས་སུ་ཡང་ལྷའི་རྣལ་འབྱོར་དང་ལྡན་པ་ཡིན་ནོ།

། ཕྱི་རོལ་གྱི་རྣལ་འབྱོར་མ་མཆོད་པ་ནི་ཡུལ་ཀུན་ལ་ནི་ཞེས་བྱ་བ་ལ་སོགས་པ་སྟེ། ཡུལ་ལམ་གྲོང་སྟོང་ཕྲག་ལྔ་ལྔ་ན་རྣལ་འབྱོར་མ་རེ་རེ་གནས་སོ་ཞེས་གསུངས་པས ༑ དེ་ཚེས་བཅུ་ལ་སོགས་པ་དང༌། ནམ་ཕྲད་པའི་ཚེ་མཆོད་པར་བྱ་སྟེ། མི་བརྟན་སྲོག་ནི་ཇི་སྲིད་བར། །ཞེས་བྱ་བ་ཇི་སྲིད་མ་ཤི་བར་དུ་མཆོད་པའོ། །འདི་ནི་ལས་དང་པོ་པ་བཟུང་བ་གཙོ་བོར་གྱུར་པ་དང་ཐུན་མོང་ངོ༌། །འདོད་པའི་ལོངས་སྤྱོད་ཐམས་ཅད་ལ། །ཞེས་བྱ་བ་ནི་སྤྲོས་བཅས་དང་ལས་དང་པོ་པ་ཐུན་མོང་ངོ༌། །འདོད་ཡོན་ཐམས་ཅད་ལ་ཅི་དགའ་བར་སྤྱོད་དོ། །ཇི་ལྟར་སྤྱད་ཅེ་ན། ཧེ་རུ་ཀ་དཔལ་རྣལ་འབྱོར་ཆེ། །བསམས་ཞེས་བྱ་བ་ལྷའི་ང་རྒྱལ་བརྟན་པས་སོ།། ཐ་མལ་པ་ཧེ་རུ་ཀར་བསམ་པས་ཕན་ནམ་སྙམ་ན། ངོ་བོ་ཉིད་ཀྱི་སངས་རྒྱས་ཡིན ༑ ༑ བདག་ཉིད་སངས་རྒྱས་ཐམས་ཅད་དང༌། །ཞེས་བྱ་བ་ལ་སོགས་པ་ཚིགས་བཅད་གཅིག་གིས་བསྟན་ཏོ། །དེ་ནས་བསྲུང་བའི་དམ་ཚིག་དངོས་ནི། འདོད་ཆགས་བྲལ་བ་ཞེས་བྱ་བ་ལ་སོགས་པ་སྟེ། དེའང་འདོད་ཆགས་ནི་བཞི་སྟེ། དད་པ་ཆེན་པོས་ལྷ་དང་བླ་མ་ལ་ཆགས་པ་དང༌། ཤེས་རབ་ཆེན་པོས་ཆོས་ཀྱི་དེ་ཁོ་ན་ཉིད་ལ་ཆགས་པ་དང༌། སྙིང་རྗེ་ཆེན་པོས་སེམས་ཅན་གྱི་དོན་ལ་ཆགས་པ་དང་ ༑ བདེ་བ་ཆེན་པོས་ཐིག་ལེ་ལ་ཆགས་པས་ཐིག་ལེ་མི་གཏོང་བ་སྟེ། དེ་རྣམས་ལས་ཉམས་པ་ལས་སྡིག་ཆེ་བས་ན་དེ་དག་དང་བྲལ་བར་མི་བྱའོ་ཞེས་བརྗོད་པ་ཡིན་ནོ། །བསྲུང་བའི་དམ་ཚིག་བཀའི་གནང་བ་སྟེ་དགུ་པའོ།། །།ཡང་ན་འདི་གཉིས་སོ་སོར་བྱས་ཏེ། རྡོ་རྗེ་སློབ་དཔོན་ཡང་བཅུག་ན་ལུང་བསྟན་གཟེངས་བསྟོད་གཉིས་གཅིག་ཏུ་བྱས་ཏེ། གང་ལྟར་ཡང་གཟེངས་བསྟོད་ཡན་ཆད་བཅུ་གཅིག་ཡིན་ནོ། །དེ་ནས་ལུང་བསྟན་པ་ནི་མ་འོངས་པའི་དུས་ན་གསང་མཚན་དང་མཐུན་པའི་དེ་བཞིན་གཤེགས་པར་འགྱུར་རོ་ཞེས་ཟེར་བ་ཡིན་ལ ༑ དེ་ཉིད་ཀྱིས་འཕྲལ་དུ་དགའ་བ་ཁྱད་པར་ཅན་སྐྱེས་པ་ནི་གཟེངས་བསྟོད་ཡིན་ནོ། །དེ་ཡང་སློབ་དཔོན་གྱིས་ཆོས་གོས་གྱོན་ལ་

¡Ã ལག་པ་ ( ¡¶ ཞ ¡· - ལག་པ་ ) གཡོན་པས་སྙིང་གར་ཆོས་གོས་ཀྱི་མཐའ་བཟུང་སྟེ་གཡས་པས་མི་འཇིགས་པ་སྦྱིན་པས་དབུགས་དབྱུང་བ་ནི། དཀྱིལ་འཁོར་གྱི་འཁོར་ལོ་ཐམས་ཅད་ཀྱིས་ལུང་སྟོན་པར་བསམ་ཞིང༌། ཧེ་རུ་ཀ་དཔལ་ཞེས་བྱ་བ་རྐང་པ་དྲུག་གི་མཐར་ཧེ་བཛྲ་ཨཾ་གུ་རི་ཞེས་པ་ནི་ཀྱེའི་རྡོ་རྗེ་འདི་ནི་ཞེས་བྱ་བའོ། །ཤྲཱི་ཧེ་རུ་ཀ་ནཱ་མ་ཏ་ཐཱ་ག་ཏ་སིདྡྷི་ས་མ་ཡ་སྟཾ་ཞེས་བྱ་བ་ནི་ ( ¡¶ ཞ ¡· + དཔལ་ཧེ་རུ་ཀ་ཞེས་བྱ་བའི་ ) དེ་བཞིན་གཤེགས་པ་གྲུབ་པའི་དམ་ཚིག་སྟེ་ཞེས་བྱ་བའོ། །བྷུར་བྷུ་ཝ་སྭཿཞེས་བྱ་བ་ནི་གྲུབ་པའི་དམ་ཚིག་སྟེ་ས་འོག་དང་ས་སྟེང་ས་བླ་རྣམས་ཀྱི་བདག་པོར་འགྱུར་རོ་ཞེས་བྱ་བའི་དོན་ཏོ།། གཟེངས་བསྟོད་པ་འདི་ནི་བཅུ་གཅིག་པའོ། །དེ་ནས། ཁམས་གསུམ་གྱི་ནི་རྒྱལ་སྲིད་ཆེ། །ཞེས་བྱ་བ་ལ་སོགས་པ་བརྗོད་ལ། དེའི་དོན་བཤད་པ་ནི་དབུགས་དབྱུང་བའི་དབང་སྟེ་བཅུ་གཉིས་པའོ། །དེ་ལྟར་སློབ་དཔོན་གྱི་དབང་ངམ་བུམ་པའི་དབང་ཞེས་བྱ་བ་བཅུ་གཉིས་ཐོབ་ནས། དེའི་ཡོན་དབུལ་བར་བྱ་བ་ནི་གླང་པོ་ཆེ་ཞེས་བྱ་བ་ལ་སོགས་པ་སྟེ། ཡོན་གྱི་མཆོག་ནི་དབུལ་བ་གང་ན་རིན་ཆེ་བ་དང་ ༑ བླ་མ་ལ་རྗེས་སུ་མཁོ་བ་དང༌། བདག་ལ་བཏང་དཀའ་བའོ། །བླངས་པ་རྣམས་ཞེས་བྱ་བ་ནི་རང་གི་ཁྱིམ་ལ་སོགས་པ་ནས་བླངས་པ་རྣམས་སོ། །དེང་ནས་བརྩམས་ཏེ་ཞེས་བྱ་བ་ཚིགས་སུ་བཅད་པ་གཅིག་ལན་གསུམ་བརྗོད་པས་ནི་བདག་ཉིད་དབུལ་བར་བསྟན་ལ། དེ་ནས་རྐང་པ་གཉིས་ཀྱིས་ནི་བླ་མ་མ་མཉེས་པའི་ཉེས་དམིགས་བསྟན་ཏོ། །དང་པོ་ཡོན་དང་ཞེས་བྱ་བ་ནི། བླ་མ་ལ་ཡོན་དབུལ་བ་ནི་མ་ཡིན་ཞེས་བྱ་བ་ནི་དཀྱིལ་འཁོར་མཆོད་པར་བྱ་བ་ཡིན་ནོ། །ལྷ་མཉེས་པས་ཆོག་མོད་ཅེས་ན། གལ་ཏེ་ལྷ་ནི་མཉེས་འདོད་ན། །འབད་དེ་བླ་མ་མཉེས་པར་བྱ། །ཞེས་འབྱུང་ངོ༌། །ཡུམ་ལ་ཇི་ལྟར་བྱ་བ་ཡིན་ཞེ་ན། དཔའ་བོ་ཇི་བཞིན་ཞེས་ཚིགས་བཅད་གཅིག་གིས་ ( ¡¶ ཞ ¡· སྟེ་ ) བླ་མ་དང་ཕྱག་རྒྱ་ནི་མཉམ་མོ་ཞེས་བསྟན་པ་ཡིན་ནོ། །ཡོན་འདི་ནི་ཆོ་ག་བཅུ་བཞིའི་ཁོངས་སུ་ནི་

( ¡¶ ཞ ¡·¡¶ ལུ ¡· + མ་ ) བཅུག་གོ །དེས་ན་དེ་དག་གི་ནི་དཀྱིལ་འཁོར་ལས་རྡུལ་ཚོན་གྱི་དཀྱིལ་འཁོར་དང༌། དབང་ལས་བུམ་དབང་བཅུ་གཉིས་ཐོབ། ལུས་ཀྱི་དྲྀ་མ་དག སྤྱི་དང་ཁྱད་པར་གྱི་དམ་ཚིག་སུམ་ཅུ་ལ་དབང༌། དཔེ་ཞིང་ས་ཤིན་ཏུ་སྦྱངས་པ་དང་འདྲའོ་ཞེས་བརྗོད་པར་བྱའོ། །ནུབ་གཅིག་ལ་དེ་ཙམ་ལས་མ་བསྐུར་ན་འོག་ནས་འབྱུང་བའི་མཇུག་གི་བྱ་བ་རྣམས་འདིར་བྱའོ། །བུམ་པའི་དབང་ངོ༌། །དེ་ནས་གསང་བའི་དབང་བསྐུར་བར་འདོད་ན་དེ་བས་འདིར་ནི་ཞེས་བྱ་བ་ལ་སོགས་པ་སྟེ ༑ ཡོན་དང་གསོལ་བ་གདབ་པ་སྔོན་དུ་སོང་ནས་གསང་དབང་ཡུམ་གྱི་མཚན་ཉིད་ནི། མེ་ཏོག་ལྡན་ཞིང་ཞེས་བྱ་བ་ལ་སོགས་པ་རང་བྱུང་བབ་པ་སྟེ་གཞོན་པ་མཚོན་ཏོ། །ཤིན་ཏུ་བསླབ་པ་ནི་སྦྱོར་ཐབས་ཀྱི་ཆ་ལ་བསླབ་པའོ། ཁམས་ལྔ་དང་ཡང་དག་ལྡན། །ཞེས་བྱ་བ་ནི་ཡུམ་དྭངས་མ་ལྔ་དང་ལྡན་པའོ། །ཕྱེ་མར་བཅས་ཏེ་ཞེས་བྱ་བ་ནི་རྗེས་སུ་ཆགས་པའི་མེས་བཞུ་བའོ། །རྡོ་རྗེ་ལ་བྱུག་ཅེས་བྱ་བ་ནི་ཡབ་ཡུམ་གཉིས་ཀའི་ཁམས་ཀྱིས་རྡོ་རྗེའི་ཕྱི་ནང་ཀུན་ཏུ་གང་བའོ། །ཀུན་ཏུ་ ( ¡¶ ལུ ¡· འཛུད་ ) དགའ་བ་ལ་སོགས་པ་བཞི། །ཞེས་བྱ་བ་ནི་དགའ་བ་དང་སྐད་ཅིག་མའི་ཆ་ཤེས་པའོ། །དེ་ནས་ཡབ་ལས་ལེན་པར་འདོད་ན་རྡོ་རྗེའི་གནས་སུ་བསྡམས། ཡུམ་ལས་ལེན་པར་འདོད་ན་པདྨའི་སྣོད་ལ་ལེགས་བཞག་ཅེས་བྱ་སྟེ་མཁར་དབབ་པའོ། །ཡང་ན་པདྨའི་སྣོད་ནི་ཐོད་པ་སྟེ། དེར་ཕབ་ནས་ ( ¡¶ ཞ ¡· - ནས་ ) སྦྱིན་པ་གྲོལ་བའི་སྟོབས་ལས་ཐོབ་པའོ། །དེ་ནས་འོག་ཏུ་རྣལ་འབྱོར་མ་ཞེས་སྦྱར་ལ། རྒྱུན་གྱིས་དབང་ནི་བསྐུར་ཞེས་བྱ་བ་ནི་ཇི་ལྟར་འདས་པའི་སངས་རྒྱས་ཞེས་བྱ་བ་ལ་སོགས་པ་གོང་ནས་འབྱུང་བ་བཞིན་བརྗོད་དོ། །དེ་ནས་འོག་ཏུ་སྦྱར་བ་འདི་ནི་བྱང་ཆུབ་ཅེས་བྱ་བ་ལ་སོགས་པ་ཤློ་ཀ་གཅིག་སྟེ་ལྕེ་ལ་བདུད་རྩི་མྱང་བར་གྱིས་ཤིག་ཅེས་བྱ་བའོ། །དེ་ནས་གོང་ ( ¡¶ ལུ ¡· འོག་ ) དུ་དབང་བསྐུར་བའོ་ཞེས་བྱ་བ་སྟེ། བྱང་ཆུབ་སེམས་ཀྱི་དཀྱིལ་འཁོར་དུ་གསང་བའི་དབང་ཐོབ།

ངག་གི་དྲི་མ་དགདམ་ཚིག་བདུད་རྩི་ལྔ་ལ་བརྟེན་པ་ལ་དབང། དཔེ་ཞིང་ས་སྦྱངས་པ་ལ་ས་བོན་བཏབ་པ་དང་འདྲའོ་ཞེས་བརྗོད་པར་བྱའོ། །གསང་དབང་ངོ༌། །དེ་ནས་ཤེས་རབ་ཡེ་ཤེས་ཀྱི་དབང་བསྐུར་བ་ནི་འོག་ཏུ་སྦྱར་ལ་ཡོན་དང་དད་པ་ཞེས་བྱ་བ་སྟེ། འདི་ནི་དབང་ཐམས་ཅད་ཀྱིའང་སྔོན་དུ་འགྲོ་བ་ཡིན་ནོ། །ཕྱག་རྒྱ་གཏད་ཅེས་བྱ་བ་ཇི་ལྟར་གཏད་ཅེ་ན། གོང་དུ་སྦྱར་ཏེ་དེང་ནས་བརྩམས་ཏེ་ཞེས་བྱ་བ་ལ་སོགས་པ་རྐང་པ་དྲུག་བླ་མས་མཆོད་དེ་གཏད་དོ། །དེ་ནས་རྣལ་འབྱོར་མའི་རྐང་པ་གཡོན་པ་ཐབས་ཀྱི་སྤྱི་བོར་བཞག་ལ་ལུང་འབོགས་པ་ནི་གོང་དུ་སྦྱར་ལ་རྣལ་འབྱོར་མས་ནི་ཞེས་བྱ་བ་ལ་སོགས་པ་རྐང་པ་བདུན་ཡིན་ནོ། །དེ་ནས་རྐང་པ་གཉིས་ཀྱིས་ནི་ནུས་པར་ཁས་བླངས་པའོ། །དེ་ནས་ཚིགས་སུ་བཅད་པ་གཅིག་གིས་སྙོམས་པར་འཇུག་པ་སྟེ། མེ་ཏོག་ནི་པདྨ། གོས་དང་བྲལ་བ་ནི་མདོམས་དཀྲིས་མེད་པ། མེ་ཏོག་ཆུར་ལྡན་ནི་ཟླ་མཚན་དང་ལྡན་པ། རྡོ་རྗེ་སྦྱིན་ཞེས་བྱ་བ་ནི་སྙོམས་པར་འཇུག་པའོ། །དེ་ཡེ་ཤེས་ངོས་ཟུངས་ཤིག་ཅེས་བྱ་བ་ནི་སྔར་གསང་དབང་གི་བདུད་རྩི་སྦྱིན་པ་ཉིད་ལ་འོག་ཏུ་སྦྱར་ཏེ་འདི་ནི་བྱང་ཆུབ་ཅེས་བྱ་བ་ལ་སོགས་པ་ཤློ་ཀ་གཅིག་གོ །བདེ་བ་མྱང་བར་གྱིས་ཞེས་བྱ་བ་ནི་ ( ¡¶ ཞ ¡·¡¶ ལུ ¡· + སྙོམས་པར་འཇུག་པའོ༑ ༑ཡེ་ཤེས་ངོས་ཟུངས་ཤིག་ཞེས་བྱ་བ་ནི་ ) ལྷན་སྐྱེས་ངོས་ཟུངས་ཤིག་ཅེས་བྱ་བའོ། །དེ་ནས་ཚིགས་བཅད་གཅིག་གི་འདི་གསུམ་པའི་ཡེ་ཤེས་སུ་འཆད། འོག་གི་ ¡Ã བླ་མ་ ( ¡¶ ཞ ¡·¡¶ ལུ ¡· བླ་ན་མེད་པ་ ) ཞེས་བྱ་བ་དང་བཞི་པར་འཆད་པ་ནི་བླ་མ་དུས་འཁོར་བའི་གསུང་ཡིན་ནོ། །བླ་མ་ཕམ་ཐིང་བ་ནི་རྐང་པ་གཉིས་གསུམ་པར་སྦྱོར། རྐང་པ་གཉིས་དང་མགོ་བོའི་ཚིག་བཞི་ ( ¡¶ ཞ ¡· + གཅིག་ ) པར་སྦྱར་རོ། །དེ་ལ་གཉིས་མེད་ཡེ་ཤེས་ནི་ལྷན་སྐྱེས་སོ། །གསང་བ་ཀུན་ལ་སོགས་པ་བཤད་པ་ནི་དགའ་བ་དང་སྐད་ཅིག་མའི་ཆ་སྟོན་པའོ། །དེ་ལྟར་ན་བྷ་གའི་དཀྱིལ་འཁོར་དུ་ཤེས་རབ་ཡེ་ཤེས་ཀྱི་དབང་ཐོབ།

ཡིད་ཀྱི་དྲི་མ་དག ཕྱག་རྒྱ་ལ་མི་སྨོད་པའི་དམ་ཚིག་ལ་དབང་ ༑ ¡Ã ཕྱག་རྒྱའི་ ( ¡¶ ཞ ¡· - ཕྱག་རྒྱའི་ ) རྐྱེན་ཆུ་ལུད་ཀྱིས་མྱུ་གུ་སྨིན་པ་དང་འདྲའོ་ཞེས་བརྗོད་དོ། །ཤེས་རབ་ཡེ་ཤེས་སོ། །དེ་ནས་བཞི་པ་ནི། དབང་བསྐུར་བ་ནི་མཆོག་གི་གནས། །ཞེས་བྱ་བ་ནི་གསུམ་པའི་ཡེ་ཤེས་ངོས་འཛིན་པ་ཡིན་ཏེ། དེ་ཟིན་ན་གཞན་པས་མཆོག་ཏུ་གྱུར་པའོ། །དེ་ནས་འོག་ཏུ་སྦྱར་ལ་བླ་ན་མེད་པའི་དབང་ངོ༌། །ཞེས་མཆོག་ཏུ་གྱུར་པ་བསྟན་ཏོ། །དེས་བཞི་པ་རྫོགས་པ་ན་དོན་དམ་པའི་དཀྱིལ་འཁོར་དུ་དབང་བཞི་པ་ཐོབ། དྲི་མ་དག་དེ་ལ་སྐུ་གསུང་ཐུགས་རྡོ་རྗེར་བྱས། དགོངས་ཏེ་གསུངས་པའི་དམ་ཚིག་ལ་དབང༌། དཔེ་འབྲས་བུ་སྨིན་པ་དང་འདྲའོ་ཞེས་བརྗོད་པར་བྱའོ། །དབང་ཐམས་ཅད་བསྟན་ཟིན་ཏོ།། །།དབང་དེ་རྣམས་ཀྱི་མཇུག་ཏུ་བྱ་བའི་ཆོ་ག་ནི། དེ་ནས་ཇི་སྐད་བཤད་པའི་ཞེས་བྱ་བ་ལ་སོགས་པ་ཤླཽ་ཀ་ཕྱེད་དང་བདུན་གྱིས་བསྟན་ཏེ། ཕྱི་ནང་གི་སྦྱིན་སྲེག་བྱ་བ་དང༌། གཏོར་མ་དང༌། ཡོན་དབུལ་བ་དང༌། དེའི་ཕན་ཡོན་དང༌། དཀྱིལ་འཁོར་དུ་འཇུག་པ་ཕན་ཡོན་དང་བཅས་པ་སྟེ། ཚིག་དོན་ནི་རྟོགས་པར་སླའོ ༑ ༑ དབང་བསྡུས་པའི་ཚིགས་སུ་བཅད་པ་ནི་མེ་ཏོག་ཅེས་བྱ་བ་ལ་སོགས་པ་དང་ ༑ རྡོ་རྗེ་སློབ་དཔོན་མི་འཛུད་ན་གཞུང་བཞིན་བྱ། འཛུད་ན་སྣང་བ་དང༌། དམ་ཚིག་ཏུ་བཅའ་བའམ། གཟེངས་བསྟོད་དང༌། ལུང་བསྟན་གཅིག་ཏུ་བྱ་གསུང་ངོ་ ༑ ༑ མཇུག་གི་བྱ་བ་ནི་གཡས་དང་གཡོན་གྱི་ཞེས་བྱ་བ་ལ་སོགས་པ་སྟེ། སྣ་བུག་གཡས་གཡོན་ནས་དཀྱིལ་འཁོར་གྱི་ ( ¡¶ ཞ ¡·¡¶ ལུ ¡· + སྙིང་གའི་ ) ཧཱུྃ་ལ་བསྡུས་ལ། ལོངས་སྤྱོད་རྫོགས་པར་བཟུང་ཞེས་བྱ་བས་ཐིག་ལེའི་རྣལ་འབྱོར་བསྒོམ། གཉིས་མེད་ཡེ་ཤེས་ལ་སོགས་ཞེས་བྱ་བས་སྤྲོས་བྲལ་དྲན་པར་བྱ། །སྔོན་བཞིན་དུ་ནི་དགའ་སྟོན་བྱ། །ཞེས་བྱ་བ་ནི་ཚོགས་ཀྱི་འཁོར་ལོ་བྱ་བའོ། །མཛའ་བོ་ཞེས་བྱ་བ་ནི་རྣལ་འབྱོར་པ། སྡུག་པ་ནི་བླ་མ་གཅིག་གིས་བསྡུས་པ། རིགས་མཐུན་པ་ནི་དཀྱིལ་འཁོར་གཅིག་ཏུ་ཞུགས་པ།

སྣོད་དུ་གྱུར་པ་ནི་དབང་ཐོབ་པ་རྣམས། གཉིས་མེད་ནི་དཔའ་བོ་དང་རྣལ་འབྱོར་མའོ། །དེ་དག་གིས་ནི་འདི་སྐད་བསྟན་པར་འགྱུར་ཏེ། རྡུལ་ཚོན་གྱི་དཀྱིལ་འཁོར་མཆོད་པ། ཡེ་ཤེས་པ་གཤེགས་ཏེ་དམ་ཚིག་པ་བདག་ལ་བསྡུས་ལ། བདག་མེད་པ་ལ་ངལ་བསོ་སྟེ་རྡུལ་ཚོན་ཕྱགས་ནས་ཆུ་བོར་དོར་ནས་ལས་ཀྱི་རྗེས་མི་མངོན་པར་བྱས་ཏེ། སྐྱེ་བོ་ལ་དགའ་སྟོན་དང་ ༑ འབྱུང་པོ་ལ་གཏོར་མ་དང༌། རྣལ་འབྱོར་པ་ལ་ཚོགས་ཀྱི་འཁོར་ལོ་བྱས་ལ། བཀྲ་ཤིས་ཀྱི་གླུ་དང༌། གར་བྱ་སྟེ། གོ་ཆ་གསུམ་གྱིས་བསྲུང་བ་བྱས་ལ་ཅི་བདེ་བར་གནས་པར་བྱའོ་ཞེས་བྱ་བའི་དོན་ཏོ། །གཞུང་གི་དོན་བསྟན་ཟིན་ཏོ།། །།མཇུག་གི་དོན་ལ་གཉིས། ཐོད་པ་ཅན་མཐོང་བའི་སྨོན་ལམ། དགེ་བའི་རྩ་བ་བསྔོ་བའོ། །དང་པོ་ནི་སྲིད་པ་གསུམ་འབར་ཞེས་བྱ་བ་ལ་སོགས་པ་སྟེ། སྲིད་པ་གསུམ་རོ་གཅིག་ཏུ་གྱུར་པ་ནི་ཆོས་སྐུའོ། །དེའི་སྐུ་ནི་ལོངས་སྤྱོད་རྫོགས་པའི་སྐུའི་རྣམ་པ་སྟེ། རྗེས་སུ་ཆགས་པ་ནི་ཡུམ་དང་བཅས་པ། དུལ་བ་ནི་ཉམས། འོད་ཟེར་རྣོན་པོ་ནི་སྐུ་ཁ་དོག་བ་སྤུའི་བུ་ག་ནས་ཀྱང་འཕྲོ་བ། ཉི་མ་བརྒྱ་སྟོང་ནི་ཉི་མ་འབུམ་ལས་ལྷག་པའི་འོད་དོ། །རྣམ་པ་ནི་སྤྲུལ་པའི་སྐུའོ། །རྗེས་ཆགས་ནི་སེམས་ཅན་གྱི་དོན་ལའོ། །ཧེ་རུ་ཀ་དཔལ་དེ་དང་སྔགས་པ་ལྷན་ཅིག་གར་བྱེད་ཅེས་བྱ་བ་ནི་གཉིས་སུ་མེད་པར་གྱུར་ཅིག་ཅེས་བྱ་བའི་དོན་ཏོ། །ཧ་ལ་སོགས་པ་འདི་ནི་བཅོམ་ལྡན་འདས་ཀྱི་གསུང་ཡིན་ཏེ། དཔེ་ཁ་ཅིག་ལས་ཧ་གསུམ་དང་དོན་གཉིས་སྣང༌། ཁ་ཅིག་ལས་ཧ་བཞི་དང༌། ཧཱུྃ་གསུམ་སྣང་སྟེ་གང་དག་ནི་ཕྱིས་བརྟག་གོ །ཚིགས་སུ་བཅད་པ་འདི་ནི་རྡོ་རྗེ་གདན་བཞི་ལས་འབྱུང་ལ། འདི་ནི་སྔར་གྱི་བཀྲ་ཤིས་གླུ་རྡོ་རྗེ་འཛིན་པས་བླང་བར་བྱ་བ་ཡིན་ནོ་ཞེས་ཟེར་ན། འདི་ནི་ལེགས་པར་སེམས་སོ། །མཇུག་ཡོངས་སུ་བསྔོ་བ་ནི་རྟོགས་པར་སླའོ། །སྤྱོད་ པའི་རྡོ་རྗེས་མཛད་པའི་གཞུང༌། །གསལ་བྱེད་དག་པ་ཕྱེ་བ་འདི། །དཔལ་ལྡན་ས་སྐྱའི་དབེན་གནས་སུ།

།གྲགས་པ་རྒྱལ་མཚན་བདག་གིས་བགྱིས། །

( ¡¶ ཞ ¡·¡¶ ལུ ¡· + དེ་ལྟར་བཀོད་ལས་བྱུང་བ་ཡི། ། ) དགེ་བ་དྲི་མེད་གང་ཡོད་དེས། །འགྲོ་ཀུན་དབང་འདིས་སྨིན་བྱས་ནས། ། ¡Ã རིམ་གཉིས་ལམ་ལ་ལེགས་གནས་ཏེ། ། ( ¡¶ ཞ ¡· - རིམ་གཉིས་་་་་་་གནས་ཏེ། ། ) མ་རིག་དཔྱིས་འབྱིན་བྱེད་པར་ཤོག །སློབ་དཔོན་སྤྱོད་པའི་རྡོ་རྗེས་མཛད་པའི་དཀྱིལ་འཁོར་ཆོ་གའི་འགྲེལ་པ་འདི་བྱ་བ་ཚར་ནས། ཕྱིས་རང་གིས་ཞུས་དག་བྱས་པས་ཤིན་ཏུ་ལེགས་པ་ཅིག་བྱུང་འདུག་པས། གཞུང་འདི་ཤེས་པར་འདོད་ན་འདི་མེད་ཐབས་མི་འདུག་གོ། །།༄༅། །བདེ་མཆོག་ནག་པོ་པའི་དཀྱིལ་ཆོག་ལག་ཏུ་བླང་བའི་རིམ་པ་བཞུགས། ། ༄༅། །ཨོཾ་སྭ་སྟི་སིདྡྷཾ། ཧེ་རུ་ཀ་དཔལ་བླ་ཆེན་གྱི། །ཞབས་ལ་དང་བས་བཏུད་བྱས་ནས། །བདེ་མཆོག་ཆོ་ག་བླ་མ་ཡིས། །མཛད་པའི་གསལ་བྱེད་བྲི་བར་བྱ ༑ ༑ ནག་པོ་པའི་དཀྱིལ་འཁོར་གྱི་ཆོ་གའི་ལག་ཏུ་བླང་བའི་རིམ་པ་རྗེ་བླ་མས་རས་བྲིས་ལ་བརྟེན་པའི་ཕྱོགས་ནི་སྔར་མཛད་ཟིན་ཏོ། །དེ་ལ་ཡང༌། སློབ་དཔོན་སྤྱོད་པ་པའི་བཞེད་པས་བསྙེན་པ་དང༌། དཀྱིལ་འཁོར་གྱི་སྤྱོད་པ་བདུན་དང༌། བརྟུལ་ཞུགས་ཀྱི་རིམ་པ་བཅུ་བཞི་སྟེ་གསུམ་དུ་འདུས་པ་ལས་བླ་མས་མཛད་པ་དེ་ལས་བསྙེན་པའི་སྐབས་མི་གསལ་བ་གསལ་བར་བྱ་བ་དང༌། དཀྱིལ་འཁོར་གྱི་སྤྱོད་པ་ལས་སའི་ཆོ་ག་དང༌། ཐིག་གིས་བྲི་བ་དང༌། ཚོན་གྱིས་བྲི་བ་གསུམ་ནི་རས་བྲིས་ལ་བརྟེན་པའི་ཕྱོགས་ལ་མི་དགོས་པ་ཡིན་པས་ན་མ་མཛད་པའི་ཕྱིར། འདིར་བསྙེན་པ་དང༌། ས་ཆོག་དང༌། བྲི་བ་གཉིས་པོ་དང་བཅས་པ་ཐམས་ཅད་གསལ་བར་བརྗོད་པར་བྱའོ། །དེ་ལ་བསྙེན་པ་ལ་གཉིས། སྔོན་དུ་འགྲོ་བ་ཡན་ལག་ལྔ་དང༌། བསྙེན་པ་དངོས་སོ། །དང་པོ་ལ་ལྔ་སྟེ། ཡན་ལག་དང་པོ་སློབ་དཔོན་གྱི་མཚན་ཉིད་དང༌། གཉིས་པ་སློབ་མའི་མཚན་ཉིད་དང༌། གསུམ་པ་ཡོ་བྱད་འབྱོར་རམ་དྲི་བ་དང༌། བཞི་པ་དམ་ཚིག་དང་སྡོམ་པ་བསྲུང་ནུས་སམ་དྲི་བ་དང་ ༑ ལྔ་པ་གནས་ཀྱི་མཚན་ཉིད་དོ། །དེ་ལ་ཡན་ལག་དང་པོ་དང་གཉིས་པ་གཉིས་ནི་འདྲེ་ཞིང་འབྱུང་བ་ཡིན་ལ།

སློབ་དཔོན་གཅིག་གི་དྲུང་དུ་སློབ་མ་གཅིག་གྲགས་པའམ། སྙན་པའམ། གཞན་གྱིས་བསྐུལ་བའམ། རྐྱེན་གཞན་གྱིས་ཀྱང་རུང་སྟེ་བསྙེན་བཀུར་རྒྱ་ཆེན་པོའམ། མཎྜལ་དབུལ་བ་ཙམ་ལ་བརྟེན་ནས། ཁྱོད་ཞབས་པདྨོ་སྤངས་ནས་ནི། །གཙོ་བོ་གཞན་ལ་སྐྱབས་མ་མཆིས། །འགྲོ་བའི་དཔའ་བོ་ཐུབ་ཆེན་གྱིས། །བློ་མཆོག་བདག་ནི་གནང་བར་མཛོད། །ཅེས་བྱ་བའམ ༑ ཡང་ན་སློབ་དཔོན་ཁྱོད་ལ་བདག་གི་བླ་མར་གསོལ་བ་འདེབས་ཀྱི། བདག་གི་བླ་མ་མཛད་དུ་གསོལ། ཞེས་གསོལ་བ་བཏབ་པ་ལ། སློབ་དཔོན་དུ་འོས་པ་དེས་ཀྱང་འདི་སྐད་དུ། རིགས་ཀྱི་བུ་ཁྱོད་ཀྱིས་ཡོན་ཏན་ཐམས་ཅད་ཀྱི་གཞི ༑ དམ་པའི་ཆོས་འདུལ་བ་ལས་བྱུང་བའི་སོ་སོར་ཐར་པའི་སྡོམ་པ་ལ་གསུམ་ལས ༑ སྐྱབས་སུ་འགྲོ་བའི་ཚུལ་གྱིས་སྔོན་དུ་བསྙེན་ཏམ། མ་བསྙེན་ན་ད་བསྙེན་པར་སྤྲོའམ་ཞེས་དྲིས་ལ། བསྙེན་ན་ལེགས། མ་བསྙེན་ན་ཅི་རིགས་པ་ ( ¡¶ ཞ ¡· + སྡོམ་པ་ ) ལེན་དུ་གཞུག་གོ །དེ་ནས་མཎྜལ་ཚོམ་བུ་ལྔ་པ་ལ་བརྟེན་ཏེ་ཕྱིའི་སེམས་བསྐྱེད་བྱས་ལ། བླ་མ་ལྔ་བཅུ་པ་དང་འདི་ཉིད་ནས་འབྱུང་བའི་སློབ་དཔོན་དང༌། སློབ་མའི་མཚན་ཉིད་རྣམས་བཤད་ལ། སློབ་དཔོན་གྱིས་འདི་སྐད་དུ། ཁྱོད་ཀྱིས་ཀྱང་ང་ལ་ཡོན་ཏན་འདི་རྣམས་འདུག་གམ་བརྟོག་ཤིག ངས་ཀྱང་ཡོན་ཏན་འདི་རྣམས་ཁྱོད་ལ་བརྟག་གོ་ཞེས་བརྗོད་ལ་ལོའམ་ཟླ་བར་འབྲེལ་བརྟག་པར་བྱའོ། ། ཕན་ཚུན་འབྲེལ་མཐུན་པ་དང༌། བསྙེན་པའི་དོན་དུ་གསོལ་བ་བཏབ་སྟེ། སློབ་མས་མཎྜལ་དབུལ་བ་སྔོན་དུ་འགྲོ་བས་འདི་སྐད་དུ། ཡོན་ཏན་ཐམས་ཅད་འབྱུང་བའི་གནས། །ཐབས་དང་ཤེས་རབ་གཉིས་མེད་པ། །སྟོན་པའི་བསྟན་ལ་ལེགས་གནས་པ། །བདེ་མཆོག་ཆོ་ག་བཤད་དུ་གསོལ། །ཞེས་གསོལ་བ་བཏབ་བོ། ། བསྙེན་པར་ཁས་བླངས་ན་གསུམ་པ་ཡོ་བྱད་འབྱོར་རམ་དྲི་བ་འབྱུང་སྟེ། སློབ་དཔོན་གྱིས་འདི་སྐད་དུ། འཁོར་ལོ་མཆོད་པའི་རིམ་ཇི་བཞིན། ཁྱོད་ནི་ཐམས་ཅད་འབྱོར་འགྱུར་ཏམ། །རྣལ་འབྱོར་རྣལ་འབྱོར་མ་དགའ་བ། །གུས་པ་ཡིས་ནི་བྱེད་ནུས་སམ།

།ཞེས་བརྗོད་དེ། ཁྱོད་ཀྱིས་དཀྱིལ་འཁོར་མཆོད་པའི་ཡོ་བྱད་དང་ ༑ རྣལ་འབྱོར་དང་རྣལ་འབྱོར་མ་མཆོད་པའི་ཡོ་བྱད་དང༌། ཚོགས་ཀྱི་འཁོར་ལོ་དང༌། བླ་མ་མཉེས་པར་བྱ་བའི་ཡོ་བྱད་འདི་ལྟ་བུ་དག་དགོས་ན་འབྱོར་རམ་ཞེས་དྲིས་ལ། འབྱོར་བའི་ཚེ་སློབ་མས་ཁས་བླང་བ་ནི་སྔར་གྱི་ཚིགས་བཅད་དེ་ཉིད་ལ་འདི་སྐད་དུ་བསྒྱུར་ཏེ། འཁོར་ལོ་མཆོད་པའི་རིམ་ཇི་བཞིན། །བདག་ནི་ཐམས་ཅད་འབྱོར་གྱུར་ཏེ། །དཔའ་བོ་རྣལ་འབྱོར་མ་དགའ་བར། །གུས་པ་ཡིས་ནི་བྱེད་ནུས་སོ། །ཞེས་རྐང་པ་གཉིས་ཅུང་ཟད་བསྒྱུར་ལ་ཡོ་བྱད་འབྱོར་པ་ཁས་བླངས་ཏེ། དེ་ནས་བཞི་པ་དམ་ཚིག་དང་སྡོམ་པ་བསྲུང་ནུས་སམ་དྲི་བ་ནི། བླ་མས་འདི་སྐད་དུ། དམ་ཚིག་སྐྱོང་ཞིང་བརྟེན་བྱེད་པར། །བུ་ཁྱོད་ཅི་དགར་སྤྱོད་གྱུར་ཏམ། །ཧེ་རུ་ཀ་དཔལ་ཚུལ་འདི་ལ། །བཟའ་དང་སྐུ་ལ་བརྟེན་པ་དང༌། །སྐྱེ་བ་མང་པོའི་སྡིག་པ་ནི། །བསགས་པ་རྣམ་པར་འཇིག་བྱེད་པ། །དཔའ་ཁྱོད་འཁོར་ལོ་སྡོམ་པ་ཡི། །སྡོམ་པ་སོ་སོར་བསྲུང་ནུས་སམ། །ཞེས་བརྗོད་ལ་ཡོ་བྱད་རྣམས་ནི་ཀླ་ཀློ་རྣམས་ཀྱིས་ཀྱང་འབྱོར་ན་དམ་ཚིག་དང་སྡོམ་པ་བསྲུང་ནུས་སམ་ཞེས་དྲིས་ལ། དེས་ཀྱང་བསྲུང་ནུས་ན་ཁས་བླང་བ་ནི། སྔར་གྱི་ཚིགས་བཅད་དེ་ཉིད་ ¡Ã ཅུང་ཟད་ ( ¡¶ ཞ ¡· - ཅུང་ཟད་ ) བསྒྱུར་ལ་བརྗོད་དེ། དམ་ཚིག་སྐྱོང་ཞིང་བརྟེན་བྱེད་པར། །བདག་ནི་ཅི་དགར་སྤྲོ་གྱུར་ཏེ། །ཧེ་རུ་ཀ་དཔལ་ཚུལ་འདི་ལ། ། བཟའ་དང་སྐུ་ལ་བརྟེན་པ་དང༌། །སྐྱེ་བ་མང་པོའི་སྡིག་པ་ནི། །བསགས་པ་རྣམ་པར་འཇིག་བྱེད་པ། །བདག་ནི་འཁོར་ལོ་སྡོམ་པ་ཡི། །སྡོམ་པ་སོ་སོར་བསྲུང་ནུས་སོ། །ཞེས་བརྗོད་དོ། །དེ་ནས་ཡོ་བྱད་རྣམས་བླ་མ་ལ་ཕུལ་ལ། ལྔ་པ་གནས་བརྟག་པ་འབྱུང་སྟེ། རང་གི་ཁྱིམ་མམ། དུར་ཁྲོད་ལ་སོགས་པ་བརྩོན་འགྲུས་རྩོམ་པའི་གནས་ཀྱང་རུང་སྟེ། དབེན་པའི་གནས་སུ་ཡོ་བྱད་རྣམས་ཚོགས་པ་དང༌། བྱ་བ་བསྐྱུངས་ཏེ་བསྙེན་པ་བརྩམ་པར་བྱའོ། ། ¡Ã དེ་ལ་ ( ¡¶ ཞ ¡· - དེ་ལ་ ) གཉིས་པ་བསྟན་པ་དངོས་ནི།

བུམ་པ་ལ་བརྟེན་པ་དང༌། མ་བརྟེན་པ་གཉིས། བུམ་པ་ལ་བརྟེན་པར་བྱེད་ན་འོག་སྟ་གོན་བཞིན་དུ་བུམ་པ་གཅིག་ལེགས་པར་ ¡Ã རྫོགས་པར་ ( ¡¶ ཞ ¡· - རྫོགས་པར་ ) བཤམས་ལ་བཞག མཆོད་པ་དང་གཏོར་མ་ལ་སོགས་པ་ཚེས་བཅུའི་མཆོད་པ་བཞིན་རྫོགས་པར་བཤམས། དམ་ཚིག་དང་ལྡན་པའི་དཔའ་བོ་དང་རྣལ་འབྱོར་མ་ལྷ་གྲངས་དང་མཐུན་པ་ལ་སོགས་པ་སྤྱན་དྲངས། ལྷའི་རྣལ་འབྱོར་ལ་གནས་པར་གསོལ་བ་གདབ། ལྷའི་རྣལ་འབྱོར་རྫོགས་པར་བསྒོམ། སངས་རྒྱས་ལ་མཆོད། དམ་ཚིག་ཅན་ལ་གཏོར་མ་གཏང༌། ཚོགས་ཀྱི་ཡོ་བྱད་བྱིན་གྱིས་བརླབ། ཕུད་བླ་མ་དང་གཏོར་མ་ལ་དབུལ། ཚོགས་ཀྱི་འཁོར་ལོ་ལ་ལོངས་སྤྱོད། ལྷག་མའི་གཏོར་མ་གཏང༌། ཡི་གེ་བརྒྱ་པ་གདོན། བཀྲ་ཤིས་ཀྱི་ཚིགས་བཅད་བརྗོད། སྨོན་ལམ་བཏབ་ལ་འཇིག་རྟེན་པའི་གཏོར་མ་གཏང༌། འདས་པའི་གཏོར་མ་བར་ཆད་བསྲུང་བའི་དོན་དུ་བཞག དམ་ཚིག་དང་ལྡན་པའི་སྐྱེ་བོ་ཐམས་ཅད་ཀྱིས་རང་རང་གི་གོ་ཆ་གསུམ་ ( ¡¶ ལུ ¡· གཉིས་ ) དང༌། སུམྦྷ་ནིས་བསྲུངས་ལ་རང་རང་གི་གནས་སུ་འགྲོ་བ་ལ་སོགས་པ་བྱ་བ་གཞན་ལ་འཇུགབླ་མ་དང་སྒྲུབ་པའི་གྲོགས་གཞན་རྣམས་ཀྱིས་ནི་བུམ་པའི་བཟླས་པ་བྱ། དེ་ལྟར་ཚོགས་ཀྱི་བྱ་བ་དེ་དག་ནི་ཚེས་བཅུའི་མཆོད་པར་ཤེས་པར་བྱའོ། །ཚོགས་ཀྱི་འཁོར་ལོ་དེ་ཡང་ ¡Ã འབྱོར་པ་ ( ¡¶ ཞ ¡· - འབྱོར་པ་ ) རབ་ཀྱིས་ཞག་གཅིག་ལ་ཐུན་དང་བསྟུན་པའི་བཞི་བྱ། འབྲིང་གིས་སྲོད་དང་ཐོ་རངས་གཉིས་བྱ། ཐ་མས་སྲོད་ཀྱི་ཐུན་ལ་རེ་རེ་བྱ། ཤིན་ཏུ་ཐ་ཤལ་གྱིས་ཀྱང་བསྙེན་པ་ལ་འཇུག་པ་དང༌། ཐོན་པ་གཉིས་ཀྱི་སྐབས་སུ་རེ་རེ་བྱའོ། །ཞེས་གསུངས་སོ། །དེ་ལ་བུམ་པའི་བཟླས་པ་བྱེད་ན། བུམ་པ་ ( ¡¶ ཞ ¡· + སྭ་བྷ་ཝས་ ) སྟོང་པ་ལས་བྷཱུྃ་ལས་རིན་པོ་ཆེའི་བུམ་པར་བསྐྱེད ༑ དེར་ཨཱ་ལི་ལས་ཟླ་བ། ཀཱ་ལིས་ལས་ཉི་མ། བར་དུ་ཧཱུྃ་ལས་རྡོ་རྗེ་ཧཱུྃ་གིས་མཚན་པ་གཅིག་ཏུ་གྱུར་པ་ལས་ལྷ་སུམ་ཅུ་སོ་བདུན་བསྐྱེད་དེ། གོ་ཆ་བཅིང་ ༑ ཡེ་ཤེས་པ་བཅུག དབང་བསྐུར་ཞིང་རྒྱས་གདབ། ཕྱི་མཆོད།

བདུད་རྩི ༑ མཉེས་མཆོད། ཡིད་མཆོད། བསྟོད་པ་དང་ལྔ་བྱའོ། །གཟུངས་ཐག་ནས་བཟུང་སྟེ་བདག་གི་ཞལ་ནས་སྔགས་ཀྱི་འོད་ཁ་དོག་དམར་པོའི་ཚུལ་གྱིས་འཕྲོས་ཏེ ༑ བུམ་པའི་ནང་གི་ལྷ་ལ་ཕོག་པས་ལྷ་ཐམས་ཅད་དམར་ལམ་ལམ་སོང་བས་ ¡Ã ལུས་ཀྱི་ ( ¡¶ ཞ ¡· ལྷ་ཐམས་ཅད་ ) བ་སྤུའི་བུ་ག་ནས་བདུད་རྩིའི་རྒྱུན་ཁྲ་ལ་ལ་བྱུང་སྟེ། ལྷ་ཐམས་ཅད་དབང་དུ་འདུས་པར་བསམ་ཞིང་བཟླས་པར་བྱའོ། །ཐུན་འཇོག་ཀར་སྔར་བཞིན་མཆོད་པ་བཞི་དང་བསྟོད་པ་བྱས་ལ། བདག་གི་དཀྱིལ་འཁོར་གྱི་འཁོར་ལོ་ཕྱེད་སྣ་བུག་གཡས། ཕྱེད་སྣ་བུག་གཡོན་དུ་བསྡུས་ནས་ཉལ་བའམ། སྤྱོད་ལམ་མམ། ཁ་ཟས་ཀྱི་རྣལ་འབྱོར་གང་ཡང་རུང་བ་ལ་འཇུག་པར་བྱའོ། ། བུམ་པ་ལ་མ་བརྟེན་པའི་ཕྱོགས་ཡིན་ན་མདུན་གྱི་ནམ་མཁར་དཀྱིལ་འཁོར་གྱི་འཁོར་ལོ་བསྒོམས་ལ། བདག་གི་སྔགས་ཀྱི་འོད་ཟེར་དེ་དག་ལ་ཕོག་པས་དམར་ལམ་ལམ་སོང་བས་བདག་གི་དབང་དུ་འདུ་བའམ་སེར་ལམ་ལམ་སོང་བས་རྒྱས་པའི་ལས་འགྲུབ་པར་བསམ་ཞིང་བཟླས་སོ། །ཐུན་འཇོག་ཀར་ནམ་མཁའི་ལྷ་བདག་ལ་ཐིམ་པས་དངོས་གྲུབ་སྩོལ་བར་བསམ་མོ། །གང་ལྟར་ཡང་བསྙེན་པའི་ཚད་ནི་རབ་འབྲིང་གསུམ་སྟེ། རབ་རྡོ་རྗེ་དྲིལ་བུ་ནམ་མཁའ་ལ་འཇོག་ནུས་པའམ ༑ ( ¡¶ ཞ ¡· + ཡང་ན་ ) ཡི་དམ་ལྷས་དངོས་སུ་གནང་བ་བྱིན་པའི་བར་དུའོ། ། འབྲིང་རྨི་ལམ་དུ་གནང་བ་ཐོབ་པའི་བར་དུའོ། །ཐ་མ་གྲངས་ཀྱི་བསྙེན་པ་ནི། གཙོ་བོ་ཡབ་ཡུམ་གྱི་སྙིང་པོའི་སྔགས་ནི་ཁྲི་ཕྲག་གསུམ་གསུམ་བཟླས་ཏེ་ཨོཾ་ཤྲཱི་བཛྲ་ཧེ་ཧེ་རུ་རུ་ཀཾ་ཧཱུྃ་ཧཱུྃ་ཕཊ། ཌཱ་ཀི་ནཱི་ཛཱ་ལ་སཾ་བ་རཾ་སྭཱ་ཧཱ། ཨོཾ་བཛྲ་བཻ་རོ་ཙ་ནཱི་ཡེ་ཧཱུྃ་ཧཱུྃ་ཕཊ་སྭཱ་ཧཱ། ཞེས་བྱའོ། །འཁོར་ལོ་གསུམ་གྱི་སྔགས་ནི་ཁྲི་ཕྲག་གཉིས་གཉིས་བཟླས་ཏེ། དེའང་ཡབ་ཡུམ་གྱི་སྔགས་རྫོགས་པར་བཟླས་ཀྱང་བཏུབ། ཡབ་ཀྱི་ཧཱུྃ་ཕཊ་དང༌། ཡུམ་གྱི་ཨོཾ་བཅད་ནས་བཟླས་ཀྱང་བཏུབ་སྟེ། དེའང་རྒྱས་པར་བྱེད་ན་འདི་སྐད་དུ། ཨོཾ་ཀ་ར་ཀ་ར་ཧཱུྃ་ཧཱུྃ་ཕཊ། ཨོཾ་པྲ་ཙཎྜེ་ཧཱུྃ་ཧཱུྃ་ཕཊ་ཅེས་བྱ་བ་ལ་སོགས་པ་ལྟ་བུའོ།

།བསྡུས་ན་ཨོཾ་ཀ་ར་ཀ་ར་པྲ་ཙཎྜེ་ཧཱུྃ་ཧཱུྃ་ཕཊ། ཅེས་བྱ་བ་ལ་སོགས་པ་ལྟ་བུའོ། །སྙིང་པོའི་རྣལ་འབྱོར་མ་བཞི་དང༌། སྒོ་མཚམས་མ་བརྒྱད་ལ་ལྷ་རེ་རེ་ལ་རང་རང་གི་སྔགས་སྟོང་ཕྲག་ལྔ་དང་ལྔ་བརྒྱ་པ་རེ་བཟླས་ཏེ། དེ་ཡང་ཨོཾ་ཌཱ་ཀི་ནཱི་ཡེ་ཧཱུྃ་ཧཱུྃ་ཕཊ་ཅེས་བྱ་བ་ལ་སོགས་པ་དང༌། ཨོཾ་ཀཱ་ཀཱ་སྱེ་ཧཱུྃ་ཧཱུྃ་ཕཊ། ཅེས་བྱ་བ་ལ་སོགས་པ་སྟེ། ཞལ་བཞི་པ་དང༌། རྐང་པ་བརྒྱད་པ་ནི་སྤེལ་མི་དགོས་སོ། །དེ་ལྟར་ན་གྲངས་ཀྱི་བསྙེན་པ་འདི་ནི་དཀྱིལ་འཁོར་རེ་ ( ¡¶ ལུ ¡· + རེ་ ) ནམ་འབྲི་བའི་དུས་སུ་གྲངས་ཀྱི་བསྙེན་པ་ཡང་འདི་བཞིན་དུ་བྱ་དགོས་པ་ཡིན་ནོ ༑༑ དེ་ཡང་བླ་མ་འབའ་ཞིག་གིས་བྱ་དགོས་པ་ལས་དཀྱིལ་འཁོར་མྱུར་དུ་འབྲི་དགོས་པ་བྱུང་ནས་ཡུན་རིང་དུ་བཟླས་པའི་ལོང་མེད་ན། བླ་མ་མལ་གྱི་ཞལ་ནས། བླ་མ་གོང་མ་རྣམས་འདི་བཞིན་མཛད་གསུངས་ནས་སྒྲུབ་པའི་གྲོགས་མང་དུ་བཙལ་ཏེ་བུམ་པ་ལ་གཟུངས་ཐག་མང་དུ་བཏགས་ནས་བླ་མས་གཙོ་བོ་ཡབ་ཡུམ་གྱི་བཟླས། སྒྲུབ་པའི་གྲོགས་གཞན་གྱིས་ལྷ་སོ་སོའམ། འཁོར་ལོ་སོ་སོར་ཇི་ལྟར་རིགས་པའི་བཟླས་པ་བྱས་པས་ཐམས་ཅད་ལོག་པས་སྔ་མ་བཞིན་གྲངས་ཀྱི་བསྙེན་པ་ཚར་བ་དང༌། དཀྱིལ་འཁོར་བྲི་བ་མཛད་དོ་ཞེས་གསུང་ངོ༌། །བླ་མ་ལྟ་བུ་རེ་རེས་བསྙེན་པ་རྫོགས་པར་བྱེད་ན་ཡང་ལྷ་རེ་རེའི་བསྙེན་པ་རྫོགས་ཀྱི་བར་དུ་བཟླས་པའམ། ཐུན་རེ་རེ་ལ་ཀུན་གྱིས་ཅི་རིགས་པར་བཟླས་པ་སྟེ་ལུགས་གཉིས་ནི་འདྲའོ། །གང་ལྟར་ཡང་བསྙེན་པ་ཐོན་པའི་ནུབ་མོར་སྔ་མ་བཞིན་ཚོགས་ཀྱི་མཆོད་པ་བྱས་ལ། ལྷག་མའི་གཏོར་མ་མ་བསྡུས་པའི་གོང་དུ་བུམ་པ་ལ་བཟླས་པ་དང༌། མཆོད་བསྟོད་རྫོགས་པར་བྱས་སྟེ། གསོལ་བ་བཏབ་ལ་བུམ་པའི་སྟེང་གི་དུང་ཆོས་ཀྱི་ཆུ་བུམ་པའི་ནང་དུ་བླུགས་པས་བུམ་པའི་ལྷ་ཐམས་ཅད་འོད་དུ་ཞུ་བར་བསམ་མོ། །དེ་ནས་ཚོགས་ཀྱི་འཁོར་ལོའི་མཇུག་གི་བྱ་བ་རྣམས་རྫོགས་པར་བྱའོ། །བསྙེན་པ་འདི་ལ་གཞུང་དུ་འཁྲུགས་སུ་བྱེད་པ་དེ་མ་འཁྲུགས་པར་བྱས་ཀྱང་ལག་ལེན་ལ་འགལ་བ་མེད་དེ།

ཐོག་མར་སློབ་མའི་མཚན་ཉིད་བརྟག དེ་ནས་དབང་ལ་བསྙེན་པ་དགོས་པས་དེའི་དགོས་པ་བསམ། དེ་ནས་བསྙེན་པའི་ཡོ་བྱད་བླང༌། དེ་ནས་གནས་བརྟགས་ལ་བསྙེན་པ་བྱ། དེའི་བར་ལ་སློབ་མས་བླ་མ་རྟོག་ཏུ་གཞུག། དབང་ངེས་པར་བྱེད་ན་དམ་ཚིག་བསྲུང་ནུས་སམ་དྲི་བ་བྱའོ། །བསྙེན་པའི་ཆོ་ག་བསྟན་ཟིན་ཏོ།། །།དེ་ལྟར་བསྙེན་པ་སྔོན་དུ་སོང་ནས་ནུབ་གཉིས་པ་ལ་སོགས་པ་ཇི་ལྟར་སྐབས་ལ་བབ་པ་ནས་དཀྱིལ་འཁོར་གྱྀ་སྤྱོད་པ་ལ་འཇུག་པར་བྱ་བ་ཡིན་ནོ། །དེ་ལ་གཉིས་ལས། དང་པོ་སའི་ཆོ་ག་དཀྱིལ་འཁོར་གྱི་སྤྱོད་པ་ལ་ཆོས་དྲུག་གམ་བདུན་དུ་གསུངས་ཏེ། ས་བརྟག་པ་དང༌། གཟུང་བ་དང༌། བསླང་བ་དང༌། སྦྱང་བ་དང༌། བྱིན་གྱིས་བརླབ་པ་དང༌། བསྲུང་བ་དང་དྲུག་གོ །འདིར་སའི་ལྷ་མོ་མཁྱེན་པར་གསོལ་བ་གཅིག་བསྔོ་ན་བདུན་དུ་འགྱུར་ཏེ། འདི་ནི་སྟ་གོན་གྱི་དུས་སུ་འབྱུང་བས་ན་མི་བགྲང་ངོ༌། །ས་བཟུང་བ་ལ་གཉིས། རང་གིས་བློས་གཟུང་བ་དང་ ༑ རྫོགས་པའི་སངས་རྒྱས་ཀྱིས་གཟུང་བའོ། །བསླང་བ་ལ་ཡང་གཉིས། སྣང་བ་ལས་བསླང་བ་དང༌། མི་སྣང་བ་ལས་བསླང་བའོ། །སྦྱང་བ་ལ་ཡང་གཉིས ༑ ལས་དང་བྱ་བས་སྦྱང་བ་དང༌། ཏིང་ངེ་འཛིན་གྱིས་སྦྱང་བའོ། །དེ་ལྟར་དེ་དག་བརྗོད་པའི་གོ་རིམ་ལས། ལག་ཏུ་བླང་བའི་རིམ་པ་བཞིན་དུ་མི་འཇུག་སྟེ། འདིར་ལག་ཏུ་བླང་བའི་རིམ་པ་བཞིན་དུ་མིང་བཏགས་ན་དགུ་སྟེ། ཕྱོགས་ལ་སོགས་པ་བརྟག་པ་དང༌། བློས་ཡོངས་སུ་གཟུང་བ་དང༌། སྣང་བ་ལས་ཚིག་གིས་བསླང་བ་དང༌། རྫོགས་པའི་སངས་རྒྱས་ཀྱིས་གཟུང་བ་དང༌། མི་སྣང་བ་ལས་བསླང་བ་དང༌། ལས་དང་བྱ་བས་སྐྱོན་སྦྱང་བ་དང༌། ཏིང་ངེ་འཛིན་གྱིས་བགེགས་སྦྱང་བ་དང༌། བྱིན་གྱིས་བརླབ་པ་དང༌། ས་བསྲུང་བའོ། །དང་པོ་ནི། ཕྱོགས་གྲོང་ཁྱེར་ཆེན་པོའི་ཤར་རམ་བྱང་གི་ས་དབྱིབས་གྲུ་བཞིའམ་ཟླུམ་པོ་ཤར་དང་བྱང་གཞོལ་ཞིང༌། ལྷོ་དང་ནུབ་ཅུང་ཟད་མཐོ་བ་དེ་དག་པས་ཀྱང་དབུས་ཅུང་ཟད་མཐོ་བ། ཁ་དོག་དཀར་བའམ་སེར་བའམ་དམར་བ་ཡང་རུང་སྟེ།

ཐམས་ཅད་དུ་ཡང་སྣུམ་པ་ཤིས། ཐམས་ཅད་དུ་ཚན་དང་ཚ་གོ་ཅན་དང༌། འབྲས་བུ་ཡོངས་སུ་མི་སྨིན་པ་དང༌། བཀྲ་མི་ཤིས་པའི་ས་སྤངས་ལ་དགེ་ཞིང་ཤིས་པ་ཡིད་དུ་འོང་བའི་ས་བརྟག་པར་བྱའོ། །གཉིས་པ་བློས་ཡོངས་སུ་གཟུང་བ་ནི། དེའི་ནང་ནས་ཀྱང་འདིར་དཀྱིལ་འཁོར་གྱི་ཁང་པའམ་དཀྱིལ་འཁོར་དངོས་བརྩམ་པར་བྱའོ། ། ཞེས་བློས་ཡོངས་སུ་གཟུང་བའོ། །དེ་ནས་གསུམ་པ་མངོན་པ་ལས་ཚིག་གིས་བསླང་བ་འདི་ནི་གཞུང་ན་མེད་ཀྱང་དོན་གྱིས་འབྱུང་བས་ན་ས་དེ་ལ་བདག་པོ་ཡོད་ན་བསླང་བ་དང༌། གལ་ཏེ་མ་ཁུགས་ན་རིན་གྱིས་བསླུ་བའི་བར་དུ་བྱའོ། ། ¡Ã དེ་ནས་བཞི་ ( ¡¶ ཞ ¡·¡¶ ལུ ¡· དྲུག་ ) པ་རྫོགས་པའི་སངས་རྒྱས་ཀྱིས་ས་བཟུང་བ་ནི། དཀྱིལ་འཁོར་གྱི་ས་དེར་མཎྜལ་ལེགས་པ་ཞིག་བྱས་ལ་བ་བྱུང་བྱུགས། མེ་ཏོག་གི་ཚོམ་བུ་སུམ་ཅུ་སོ་བདུན་དགོད། བུད་མེད་ཀྱི་ཐོད་པ་མཚན་ལྡན་ཞིག་ཏུ་རང་བྱུང་གི་མེ་ཏོག་ལ་བདུད་རྩི་ལྔ་བསྲེས་ལ་ལྷ་སུམ་ཅུ་སོ་བདུན་གྱི་སྔགས་བཟླས། ཐོད་པ་བཞི་ལ་ཡིག་འབྲུ་གསུམ་བཟླས་ཤིང༌། དེ་ནས་ལྷ་སུམ་ཅུ་སོ་བདུན་ཐོད་པ་བཞི་དང་བཞི་བཅུ་རྩ་གཅིག་གི་ཐིག་ལེ་ཐོད་པ་ལ་བྱ་བའམ། ཐིག་ལེ་མ་བྱས་པར་སྔགས་བཟླས་ཤིང་ཐོད་པ་ཉིད་ཀྱི་ནང་དུ་མེ་ཏོག་ལ་སྔགས་ཏེ་བླུགས་ནས་བཞག་པས་ཀྱང་འགྲུབ་སྟེ། དེ་མཎྜལ་གྱི་སྟེང་དུ་བཞག་པའོ། །

¡Ã དེ་ནས་ལྔ་ ( ¡¶ ཞ ¡· བདུན་ ) པ་མི་མངོན་པ་ལས་བསླང་བ་ལ་གཉིས། ཞི་བས་བསླང་བ་དང༌། དྲག་པོས་བསླང་བའོ། །དང་པོ་ནི་སྔར་གྱི་མཎྜལ་དེའི་མེ་ཏོག་ལ་སོགས་པ་བསལ་ལ། དེར་དྲིའི་ཐིག་ལེ་དང་མེ་ཏོག་གི་ཚོམ་བུ་གཅིག་བྱ། མཆོད་ཡོན་ཞབས་བསིལ་སྔོན་དུ་འགྲོ་བའི་མཆོད་པ་ལྔ་དང༌། གཏོར་མ་གཅིག་བཤམ། བདག་གི་རྣལ་འབྱོར་ནག་པོའི་མངོན་རྟོགས་བཞིན་བསྒོམ། དཀྱིལ་འཁོར་གྱི་འཁོར་ལོ་བསྡུས་ལ་བདག་གཙོ་བོ་ཡབ་ཡུམ་གྱི་ང་རྒྱལ་གྱིས་གནས་པར་བྱ་སྟེ། དེའང་བདེ་མཆོག་པ་ཐམས་ཅད་ཀྱི་བྱ་བ་གཡོན་པས་བྱེད་པ་ཡིན་པས་གཡོན་པའང་རུང་སྟེ། སྔོན་བྱུང་གི་དཔེ་འདིར་བྱེད་པ་ཡིན་པས་ན་གཡས་པ་གཙོ་ཆེ་སྟེ། གང་རུང་གི་སྲིན་ལག་གི་རྩ་བར་ཧྃ་བསམས་ལ། སའི་ལྷ་མོ་དགུག་པའི་བསམ་པས་ངག་ཏུ་ཧྃ་ཞེས་བརྗོད་ཅིང་ལག་པ་ས་ལ་ལན་གསུམ་བརྡབས་པས་ཚོམ་བུའི་སྟེང་དུ་སའི་ལྷ་མོ་ཞི་བའི་བཞིན་ཅན་གསེར་གྱི་མདོག་ཅན་རིན་པོ་ཆེའི་རྒྱན་ཐམས་ཅད་ཀྱིས་བརྒྱན་པ། ལག་པ་གཉིས་ཀྱིས་གསེར་གྱི་བུམ་པ་བདུད་རྩིས་བཀང་བ་སྙིང་གའི་ཐད་ཀར་འཛིན་པ། ལྟེ་བ་ཡན་ཆད་དམ་ལུས་རིལ་པོ་འཐོན་ཀྱང་རུང་སྟེ། སྙན་པའི་ཚིག་གིས་བདག་ལ་འདི་སྐད་དུ། རིག་པ་འཛིན་པ་བདག་གིས་ལས་ཅི་བགྱི་བཀའ་སྩལ་དུ་གསོལ་ཞེས་སྨྲ་བར་བསམས་ལ། དེ་ལ་མཆོད་པར་བྱ་སྟེ། བསངས་ཤིང་བྱིན་གྱིས་བརླབ་པ་ཚེས་བཅུའི་མཆོད་པ་བཞིན་བྱིན་གྱིས་བརླབས་ལ་དབུལ་བར་བྱ་སྟེ། མདུན་དུ་བཟེད་ཞལ་བཞག་ལ། དེའི་ནང་དུ་ཨོཾ་པྲྀ་ཐི་ཝཱི་དེ་ཝཱི་གྲྀཧྞེ་དཾ་ཨརྒྷཾ་པྲ་ཏིཙྪ་ ( ¡¶ ལུ ¡· + ཡེ་ ) སྭཱ་ཧཱ། ཞེས་བརྗོད་ལ་མཆོད་ཡོན་དབུལ། དེ་བཞིན་དུ་སྔགས་གཞན་འདྲ་བ་ལས་ཨརྒྷཾ་གྱི་གནས་སུ་པཱ་དྱཾ་པྲ་ཏཱིཙྪ་སྭཱ་ཧཱ་ཞེས་པས་ཞབས་བསིལ། དེ་བཞིན་དུ་བཛྲ་པུཥྤེ་ཨཱཿཧཱུྃ་ཞེས་པས་མེ་ཏོག བཛྲ་དྷཱུ་པེ་ཨཱཿཧཱུྃ་གིས་བདུག་སྤོས། བཛྲ་ཨཱ་ལོ་ཀེ་ཨཱཿཧཱུྃ་གིས་མར་མེ། བཛྲ་གནྡྷེ་ཨཱཿཧཱུྃཞེས་པས་དྲི། བཛྲ་ནཻ་ཝི་ཏྱེ་ཨཱཿཧཱུྃ་ཞེས་པས་ཞལ་ཟས།

བཛྲ་གྷཎྜེ་ར་ཎི་ལ་སོགས་པས་རོལ་མོ་དབུལ་ལོ། །དེ་ནས་གཏོར་མ་སྦྱངས་ལ་ཡི་གེ་གསུམ་གྱིས་བདུད་རྩིར་བྱིན་གྱིས་བརླབས་ཏེ། ཨོཾ་པྲྀ་ཐི་ཝཱི་དེ་ཝཱི་ན་མཿསརྦ་ཏ་ཐཱ་ག་ཏེ་བྷྱོ་བི་ཤྭ་མུ་ཁེ་བྷྱཿསརྦྦ་ཐཱ་ཁཾ་ཨུཏྒ་ཏེ་སྥ་ར་ཎ་ཨི་མཾ་ག་ག་ན་ཁཾ་གྲྀཧྞེ་དཾ་བ་ལིནྟ་སྭཱ་ཧཱ། ཞེས་ལན་གསུམ་གྱིས་གཏོར་མ་ཕུལ་ལ་རྡོ་རྗེ་དྲིལ་བུ་འཛིན་པས་དབྱངས་དང་བཅས་པའམ་མེད་ཀྱང་རུང་སྟེ། འདི་སྐད་དུ། སྐྱོབ་པ་སངས་རྒྱས་ཐམས་ཅད་ཀྱི། །སྤྱོད་པའི་ཚུལ་དང་ཁྱད་པར་གྱི། །ས་དང་ཕ་རོལ་ཕྱིན་པ་ལ། །ལྷ་མོ་ཁྱོད་ནི་དཔང་དུ་གྱུར ༑ ༑ ཤཱཀྱ་སེང་གེ་སྐྱོབ་པ་ཡིས། །ཇི་ལྟར་བདུད་ཀྱི་སྡེ་བཅོམ་པ། །དེ་བཞིན་བདག་གིས་བདུད་སྡེ་ལས། །རྒྱལ་བར་བྱས་ཏེ་དཀྱིལ་འཁོར་བྲི། །ཞེས་ལན་གསུམ་བརྗོད་པས་སའི་ལྷ་མོས་རིག་པ་འཛིན་པ་ཁྱོད་ཀྱིས་དཀྱིལ་འཁོར་གྱི་ལས་ཅི་བདེ་བར་གྱིས་ཤིག་ཅེས་ཟེར་བར་བསམས་ལ། མཆོད་ཡོན་ཞབས་བསིལ་ཕུལ་ཏེ་ས་དེ་ཉིད་དུ་ཐིམ་པའམ། དཔང་པོའི་ཚུལ་གྱིས་ནམ་མཁར་བཏེག་པར་བྱའོ ༑ ༑ དེ་ནས་དྲག་པོས་བསླང་བ་ནི། སློབ་དཔོན་རྒྱན་དྲུག་དང་ལྡན་པས་དཀྱིལ་འཁོར་གྱི་དབུས་སུ་མངོན་པར་རྟོགས་པ་བསྒོམས་ལ་དཀྱིལ་འཁོར་བསྡུས་ལ་ཧེ་རུ་ཀའི་ང་རྒྱལ་དང་ལྡན་པས་གཡས་པར་རྡོ་རྗེ། གཡོན་པར་དྲིལ་བུ། གྲུ་མོར་ཁ་ཊྭཱཾ་ག་འཛིན་པས་ལངས་ཏེ་མིག་གཡས་པ་མ་ལས་ཉི་མའི་དཀྱིལ་འཁོར ༑ གཡོན་པ་ཊ་ལས་ཟླ་བའི་དཀྱིལ་འཁོར། རྐང་པ་གཉིས་ཧཱུྃ་ལས་རྡོ་རྗེ་རྒྱ་གྲམ་དུ་བསམས་ལ། མིག་གཡས་ནས་གཡོན་དུ་བལྟས་པས་ཉི་མའི་འོད་ཟེར་གྱིས་བགེགས་ཐམས་ཅད་བསྲེགས། གཡོན་ནས་གཡས་སུ་བལྟས་པས་ ¡Ã ཟླ་བའི་འོད་ཟེར་གྱིས་ ( ¡¶ ཞ ¡· - ཟླ་བའི་འོད་ཟེར་གྱིས་ ) བགེགས་ཐམས་ཅད་སོས་པར་བསམས་ལ། ངག་ཏུ་ཧཱུྃ་བཟླས་ཤིང་དབང་ལྡན་གྱི་མཚམས་སུ་ཕྱིན་ནས་ ( ¡¶ ཞ ¡·¡¶ ལུ ¡· + ལག་པ་གཡས་པས་རྡོ་རྗེ་བཟུང་གཡོན་པས་དྲིལ་བུ་བཟུང་གྲུ་མོར་ཁ་ཊྭཱཾ་ག་དང་བཅས་པས་ ) ཕྱག་རྒྱ་དང་གཉིས་སུ་མེད་པས་ས་དེ་ན་གནས་པའི་བགེགས་རྣམས་ལ་ཚིག་འདི་སྐད་བརྗོད་ལ་བསྐྲད་པར་བྱའོ།

།སའི་ཕྱོགས་འདིར་སེམས་ཅན་གྱི་དོན་བརྩམ་གྱི། ལྷ་དང་ཀླུ་དང་གནོད་སྦྱིན་དང་དྲི་ཟ་དང་འབྱུང་པོ་དང་ཤ་ཟ་མོ་དང་སྲིན་པོ་ལ་སོགས་པ་གང་དག་གནས་པའི་སའི་བདག་པོ་མྱུར་དུ་སོངས་ཤིག འདི་ལྟར་དཔལ་ཧེ་རུ་ཀའི་བཀའ་ཐོས་ནས་མྱུར་བ་ཉིད་དུ་སོངས་ཤིག གང་དག་མི་འགྲོ་བ་དེ་དག་ངའི་ཡེ་ཤེས་ཀྱི་རྡོ་རྗེ་དང་ཁ་ཊྭཱཾ་ག་འདིས་སྤྱི་བོ་རྣམ་པར་བརྒྱར་འགས་པར་བྱའོ། །ཞེས་ལན་གསུམ་བརྗོད་ལ་ས་ཕྱོགས་དེ་བདག་གིར་བྱ་སྟེ། དྲག་པོས་བསླང་བའོ། །དེ་ནས་གཞུང་སྤྱི་དང་འདི་གཉིས་ཀ་ནས་རྐང་སྟབས་ཀྱི། བཀོད་པ་མེད་པར་འབྱུང་ཡང་ཇོ་བོ་ནཱ་རོ་པའི་མན་ངག་གིས་དྲུག་པ་ལས་དང་བྱ་བས་སྐྱོན་སྦྱང་བ་མཛད་དེ། དཀྱིལ་འཁོར་ཇི་ཙམ་བྲི་བར་འདོད་པའི་དཀྱིལ་འཁོར་གྱི་སའི་ཆ་དེ་པུས་མོ་ནུབ་ཙམ་མམ། ལྟེ་བ་ནུབ་ཙམ་མམ། རྐེད་པ་ནུབ་ཙམ་བརྐོ། དེར་གྱོ་མོ་དང༌། གསེག་མ་དང༌། ཕུབ་མ་དང༌། རུས་པ་དང༌། སོལ་བ་དང༌། རྡོ་བ་ལ་སོགས་པའི་སའི་རོ་རྣམས་བསལ་ལ། བདུད་རྩི་ལྔ་དང་དྲི་ཞིམ་པོའི་ཆུས་སྦྲུས་ཏེ། ཁུང་བུ་དགང༌། དེ་ཡང་སྔར་བས་མཐོ་བར་ཁེངས་ན་རབ། མ་ཁེངས་ནའང་རྟོག་པ་མེད་དེ། གཞན་ནས་ས་བཟང་པོ་འོད་དང་བཅས་པ་བླངས་ལ་བདུད་རྩི་ལྔ་དང་དྲིའི་ཆུས་བསྲེས་ལ་ཁུང་བུ་བཀང་སྟེ། ལོགས་རེ་རེ་ལ་ཁྲུ་བཞི་ལ་སོགས་པ་ཡོད་པའི་སྟེགས་བུ་ལེགས་པར་བྱས་ཏེ། དེ་ཡང་དབུས་དམའ་ན་ནི་སྒྲུབ་པ་པོ་འཇོམས་ཏེ་དངོས་གྲུབ་མི་འགྲུབ། བྱང་མཐོ་བས་འཆི་བའམ་ནོར་ཉམས་པར་བྱེད། ཤར་མཐོ་ན་རིགས་བརྒྱུད་ཟད་པས་སྐྱོན་དེ་ལྟ་བུ་སྤང༌། དབུས་མཐོ་ན་ནི་རྒྱལ་སྲིད་དམ་རིག་པ་འཛིན་པ་ཐོབ། ཤར་དང་བྱང་དུ་གཞོལ་བས་ནི་དངོས་གྲུབ་མྱུར་དུ་འགྲུབ་པས་ན་དེ་ལྟ་བུར་བསྒྲུབ་སྟེ། དེ་བས་ན་དབུས་ཅུང་ཟད་མཐོ་བ། དེ་བས་ན་ལྷོ་དང་ནུབ་བག་ཙམ་དམའ་བ། དེ་བས་ཀྱང་ཤར་དང་བྱང་ཅུང་ཟད་གཞོལ་བ་བརྩིགས་ལ་ཐམས་ཅད་དུའང་འཐས་པར་བརྡུངས་ཏེ། དྲི་ཞིམ་པོ་དང་ལྡན་པའི་བ་བྱུང་བདུད་རྩི་ལྔ་དང་བཅས་པས་ལེགས་པར་བྱུགས་ནས་མེ་ཏོག་སིལ་མའང་གཏོར་ཏེ་བཞག་གོ

།དེ་ནས་བདུན་པ་ཏིང་ངེ་འཛིན་གྱིས་བགེགས་སྦྱང་བ་ནི། དཀྱིལ་འཁོར་གྱི་དབུས་དེར་བདག་སྟན་བདེ་བ་ལ་ཁ་ཤར་དུ་བལྟས་ཏེ་འདུག་ལ་མངོན་པར་རྟོགས་པ་རྫོགས་པར་བསྒོམ་བདག་ཉིད་མཆོད་དེ་བསྡུས་ལ་གཙོ་བོའི་ང་རྒྱལ་དུ་གནས་པས་སའི་ཕྱོགས་དེར་རྃ་ལས་ཉི་མའི་དཀྱིལ་འཁོར། དེའི་སྟེང་དུ་ཧཱུྃ་ལས་སྣ་ཚོགས་རྡོ་རྗེ་ཧཱུྃ་གིས་མཚན་པ། དེའི་ཧཱུྃ་ལས་འོད་ཟེར་འཕྲོས་པས་རྡོ་རྗེའི་ར་བ་དང་ས་གཞི་ལ་སོགས་པ་སྲུང་བའི་འཁོར་ལོ་རྒྱས་པར་བསྒོམ་མོ། །དེ་ནས་བརྒྱད་པ་བྱིན་གྱིས་བརླབ་པ་ནི། དེ་ལྟར་སྲུང་བའི་འཁོར་ལོ་བསྒོམས་པའི་རྗེས་ཐོགས་ལ་ལངས་ལ་སྔ་མ་བཞིན་མིག་དང་རྐང་པ་བྱིན་གྱིས་བརླབས་ཏེ་དབང་ལྡན་གྱི་མཚམས་སུ་ཕྱིན་ནས་ཇི་ལྟར་བདེ་བའི་འགྲོས་ཀྱིས་གཡས་སྐོར་དུ་ལན་གཅིག་བཅག ཞི་བའི་འགྲོས་ཀྱིས་ལན་གཅིག་བཅག མཆོང་བ་དང༌། རྒྱུག་པ་དང༌། བསྡིགས་པ་དང་བཅས་པའི་ཁྲོ་བོའི་འགྲོས་ཀྱིས་ལན་ག ཅིག་སྟེ་ལན་གསུམ་དུ་བསྐོར་ལ་དེའི་དུས་སུ་སྣ་ཚོགས་རྡོ་རྗེའི་ལྟེ་བའི་ཧཱུྃ་ལས་བསྐལ་པའི་མེ་ལྟ་བུའི་འོད་ཟེར་བྱུང་བས་གདུག་པ་ཅན་ཐམས་ཅད་བསྲེགས་ནས་བགེགས་ཐམས་ཅད་ཕན་ཚུན་བྱེར་བར་བསམ་མོ། །དེ་ནས་ཕྱག་རྒྱ་དང་གཉིས་སུ་མེད་པས་སོས་འདེབས་པ་དང༌། སེན་མོས་འདེབས་པ་དང༌། ནུ་མ་ཉེད་པ་ལ་སོགས་པའི་ཚུལ་ཆགས་པའི་སྤྱོད་ལམ་དུ་མ་དང༌། ཁྲོ་བོའི་ལྟ་བ་དང༌། བཅོས་མའི་མཆེ་བ་ལ་སོགས་པའི་ཚུལ་གྱིས་བགེགས་སྐྲོད་པའི་སྤྱོད་ལམ་དུ་མ་དང་བཅས་པས་ཤར་དུ་བདག་གི་གཡས་རྐྱང་གི་ཚེ་ཕྱག་རྒྱའི་གཡོན་བརྐྱང་དང༌། ལྷོར་བདག་གི་གཡོན་བརྐྱང་གི་དུས་སུ་ཕྱག་རྒྱའི་གཡས་བརྐྱང་དང༌། ནུབ་ཏུ་ས་ག་གཉིས་དང༌། བྱང་དུ་ཟླུམ་པོ་གཉིས་ཏེ་རྐང་སྟབས་བརྒྱད་བྱའོ། །གཞན་ཡང་སྒྱུ་འཕྲུལ་དྲ་བ་དང༌། རྡོ་རྗེ་གུར་ལ་སོགས་པ་ནས་འབྱུང་བའི་རྐང་སྟབས་དང༌། ལག་སྟབས་དང༌། འདུག་སྟངས་དང༌། བཞིན་གྱི་བསྒྱུར་ཚུལ་དང༌། གླུའི་བཀོད་པ་དང༌། མདའ་གཞུའི་འཛིན་སྟངས་དང༌།

རལ་གྲིའི་འཛིན་སྟངས་ལ་སོགས་པ་དུ་མས་ཀྱང་བགེགས་ཚར་གཅད་པར་བྱ་སྟེ། དེའང་གཞུང་ལས། དེ་ལ་སོགས་པའི་གར་གྱིས་ནི། །བགེགས་ལ་སོགས་པ་བསྐྲད་པར་བྱ། །ཞེས་འབྱུང་བས་སོ། །དེ་ཙམ་མ་གྲུབ་ན་བདག་དང་ཕྱག་རྒྱ་གཉིས་ཀྱིས་རྩ་བའི་རྐང་སྟབས་བཞི་བཞི་བརྒྱད་དང་ཅི་རིགས་པ་ཙམ་གྱིས་ས་བྱིན་གྱིས་བརླབ་པ་ཡིན་ནོ། །དེ་ལྟར་དྲག་པོས་བསླང་བ་དང༌། བྱིན་གྱིས་བརླབ་པ་གཉིས་ལ་གཞུང་གཞན་ནས་རྫོགས་པའི་སངས་རྒྱས་ཀྱིས་ས་བཟུང་བ་ཞེས་ཟེར་རོ། །དགུ་པ་བསྲུང་བ་ནི། ངག་ཏུ་སུམྦྷ་ནིའི་སྔགས་བཟློས་ཤིང་ལུས་ཀྱིས་སེ་གོལ་ཕྱོགས་རྣམས་ནི་ཤར་ནས་གཡོན་བསྐོར། མཚམས་རྣམས་མེ་ནས་གཡས་བསྐོར་དུ་གཏོགས་པས་ཏིང་ངེ་འཛིན་གྱིས་སྒོ་མཚམས་མ་བརྒྱད་དང་ཁཎྜ་རོ་ཧཱ་གཉིས་ཏེ་བཅུ་ ( ¡¶ ཞ ¡· - བཅུ་ ) སྙིང་གའི་ཧཱུྃ་ལས་སྤྲོས་ཏེ། དེའང་ཤར་གྱི་དང༌། སྟེང་གི་དང༌། ནུབ་ཀྱི་དང༌། འོག་གི་ཁཎྜ་རོ་ཧཱ་གཉིས་པོ་དུས་གཅིག་ཏུ་སྤྲོས་ལ། དེས་ཕྱོགས་བཅུའི་བགེགས་ཕྲ་མོ་ལ་ལ་ནི་སྐྱབས་སུ་འགྲོ་བ་ལ་བཀོད། ལ་ལ་ནི་བསད་ནས་གཙོ་བོ་ཕྱོགས་སྐྱོང་བཅུ་པོ་བཀུག་ནས་འོངས་པ་ལ་དངོས་སུ་ཕུར་པ་ཡོད་ན་ཡང་བཏུབ། མེད་ན་སྙིང་ག་ནས་ཏིང་ངེ་འཛིན་གྱིས་སྤྲུལ་པའི་ཕུར་བུ་གནོད་མཛེས་སུ་བསམས་ལ། དེ་རྣམས་སྔར་གྱི་སྒོ་མཚམས་མ་བརྒྱད་དང་ཁཎྜ་རོ་ཧཱ་གཉིས་ཀྱི་ལག་པ་གཡོན་པར་གཏད་དེ། ཨོཾ་གྷ་གྷ་ལ་སོགས་པ་བརྗོད་ཅིང་བགེགས་རྣམས་ཀྱི་སྤྱི་བོར་བཙུགས་པར་བསམ་མོ། །ཡང་སྙིང་ག་ནས་མཐོ་བ་སྤྲོས་ནས་དེ་རྣམས་ཀྱི་ལག་པ་གཡས་པར་གཏད་དེ། ཨོཾ་བཛྲ་མུངྒ་ར་ཞེས་བྱ་བ་ལ་སོགས་པ་བརྗོད་ཅིང་ ¡Ã དེ་རྣམས་ཀྱི་ལག་པ་གཡས་པར་གཏད་པའི་ཐོ་བས་ ( ¡¶ ཞ ¡· - དེ་རྣམས་་་་་་་ཐོ་བས་ ) ཕུར་བུས་སྤྱི་བོ་ནས་བརྡུངས་པས་བགེགས་རྣམས་ཀྱི་གཙོ་བོ་རྣམས་བསད་དེ། ཤེས་པ་མི་བསྐྱོད་པ་ལ་སོགས་པའི་ཞིང་དུ་སྐྱེས་པར་བསམས་ལ། རོ་རྣམས་ནི་ཕྱོགས་ཀྱི་རོ་འོད་དུ་ཞུ་བ་ལས། རྡོ་རྗེའི་ར་བ་དང་

( ¡¶ ཞ ¡· + མཚམས་ཀྱི་ཞུ་བ་ལས་ ) དྲ་བ། སྟེང་གི་རོ་འོད་དུ་ཞུ་བས་གུར་དང་བླ་རེ་མདའི་དྲ་བ། ཐམས་ཅད་ལས་བསྐལ་པའི་མེ་རི། འོག་གི་རོ་འོད་དུ་ཞུ་བ་ལས་ཨཱཿདེ་གྱུར་པ་ལས་རྡོ་རྗེའི་ས་གཞིར་བསམས་ལ། དེ་དག་བརྟན་པར་བྱ་བའི་ཕྱིར་གསང་སྔགས་ཨ་བྷི་དྷ་ན་ལས་འབྱུང་བ་བཞིན་བརྗོད་ན་ཡང་ལེགས། མ་བརྗོད་ན་ཡང་ཉེས་པ་མེད་དོ། །དེ་ནས་ལྷའི་ང་རྒྱལ་དང་ལྡན་པས་ཡི་གེ་བདུན་པའི་གསང་སྔགས་བརྗོད་ཅིང་ཁྲོ་བོའི་ལྟ་བས་ཕྱོགས་ཐམས་ཅད་དུ་བལྟས་ཏེ་བགེགས་བསྐྲད་དེ། བར་དུ་གཅོད་པ་ཐམས་ཅད་བསྲུང་བ་ཡིན་ནོ། །དེ་ལྟར་ན་ཆོ་ག་དེ་དག་ཀྱང་ས་སྦྱང་དུ་ཡང་བཏུབ་ལ། སྦྱང་ཡང་དགོས་པའི་དབང་དུ་བྱས་པ་ཡིན་གྱི ༑ སྦྱང་དགོས་ཀྱང་སྦྱང་དུ་མི་བཏུབ་པའི་ས་ཕྱོགས་སུ་ནི་དཀྱིལ་འཁོར་མི་བྲི་ལ ༑ སྦྱང་དུ་ཡང་མི་བཏུབ། སྦྱང་ཡང་མི་དགོས་པའི་ས་ཕྱོགས་རྡོ་ལེབ་ལ་སོགས་པ་ལྟ་བུར་ནི་དཀྱིལ་འཁོར་གྱི་དབྱིབས་བྱས་ལ་བྱུགས་པས་བཏུབ་ལ། སྦྱང་དུ་བཏུབ་ཀྱང་སྦྱང་མི་དགོས་པའི་ས་ཕྱོགས་དཀྱིལ་འཁོར་གྱི་ཁང་པ་རྙིང་པ་ལྟ་བུ་ནི་སྐྱང་ནུལ་བྱས་པ་ཙམ་གྱིས་བཏུབ་པ་ཡིན་ནོ། །སའི་ཆོ་ག་དཀྱིལ་འཁོར་གྱི་སྤྱོད་པ་དང་པོ་བསྟན་ཟིན་ཏོ།། །།དེ་ནས་དཀྱིལ་འཁོར་གྱི་སྤྱོད་པ་གཉིས་པ་སྟ་གོན་ནི། ས་ཕྱོགས་བ་བྱུང་རྣམ་པ་ལྔ་དང་བདུད་རྩི་རྣམ་པ་ལྔས་ཁྲུ་དོ་ལ་སོགས་པ་གྲུ་བཞིར་སྐྱང་ནུལ་བྱས་ལ་བླ་རེ་དང་བྲིས་སྐུ་དགྲམ། མཆོད་ཡོན་ཞབས་བསིལ་སྔོན་དུ་འགྲོ་བའི་མཆོད་པ་བརྒྱད་ལ་སོགས་པ་ཅི་འབྱོར་བ་བཤམ། ཀུ་ཤ་དང་རས་ཟུང་སྟ་གོན་བྱ། དེ་ནས་སློབ་མ་ལ་མཁོ་བའི་སོ་ཤིང་དང་སྲུང་སྐུད་ལ་སོགས་པ་ཡང་སྟ་གོན་བྱ། རྡུལ་ཚོན་གྱི་ཕྱོགས་ཡིན་ན་རྡུལ་ཚོན་དང་ཐིག་སྐུད་ཀྱང་བསོག་གོ །འཇིག་རྟེན་དང་འཇིག་རྟེན་ལས་འདས་པའི་གཏོར་མ་གཉིས། སའི་ལྷ་མོའི་གཏོར་མ་དང༌། སྔོན་དུ་འགྲོ་བའི་གཏོར་མ་སྟེ་གཏོར་མ་བཞི་བཤམ། དམ་ཚིག་དང་ལྡན་པའི་དཔའ་བོ་དང་རྣལ་འབྱོར་མ་རྣམས་སྤྱན་དྲངས་ལ་གྲལ་བྱ།

སྔོན་དུ་འགྲོ་བའི་གཏོར་མ་ཆོ་ག་རྒྱས་བསྡུས་གང་རུང་གིས་བཏང་ལ་འབུད་དཀྲོལ་ལ་སོགས་པའི་སྒྲས་མཆོད་པ་བྱིན་དབབ། མཎྜལ་ཕུལ་ལ་ལྷའི་རྣལ་འབྱོར་ལ་གནས་པར་གསོལ་བ་གདབ་ལ། ཡི་གེ་བརྒྱ་པ་བརྗོད་དེ་རྒྱུད་སྦྱང༌། དེ་ནས་རང་རང་གི་མངོན་པར་རྟོགས་པ་བསྒོམ། སངས་རྒྱས་ལ་མཆོད་དེ། དེ་ཡང་སྔགས་མཆོད། ཕྱི་མཆོད། བདུད་རྩི། མཉེས་མཆོད། ཡིད་མཆོད། བསྟོད་པ་བྱས་ལ། དཀྱིལ་འཁོར་གྱི་འཁོར་ལོ་ཕྱེད་སྣ་བུག་གཡས་སུ་བསྡུ། ཕྱེད་གཡོན་ནས་བསྡུས་ལ། རང་ཉིད་ཡབ་ཡུམ་ཙམ་གྱི་ང་རྒྱལ་གྱིས་གནས་ལ་གོ་ཆ་གསུམ་གྱིས་བསྲུང་ངོ༌། ། དེ་ནས་སའི་ལྷ་མོ་སྟ་གོན་དུ་གནས་པ་ནི། མཎྜལ་ལ་དྲིའི་ཐིག་ལེ་ལ་མེ་ཏོག་གི་ཚོམ་བུ་བྱ། སྲིན་ལག་གཡས་སམ་གཡོན་པའི་རྩ་བར་ཧཱུྃ་ཡིག་བསམས་ལ། སྲིན་ལག་ས་ལ་བརྡབས་ཅིང་ཧྃ་ཞེས་བརྗོད་པས་མེ་ཏོག་གི་ཚོམ་བུའི་སྟེང་དུ་སའི་ལྷ་མོ་མདོག་གསེར་དུ་སྣང་བ། ཕྱག་གཉིས་ཀྱིས་རིན་པོ་ཆེའི་བུམ་པ་བསྣམས་པ་བློས་དམིགས་ལ། ཨོཾ་པྲྀ་ཐི་ཝཱི་དེ་ཝཱི་ཨརྒྷཾ་པྲ་ཏཱིཙྪ་སྭཱ་ཧཱ། ཞེས་པས་མཆོད་ཡོན། དེ་བཞིན་དུ་ཨརྒྷཾ་གྱི་གནས་སུ་པཱ་དྱཾ་གྱིས་ཞབས་བསིལ། དེ་བཞིན་དུ་པུཥྤེས་མེ་ཏོག དྷཱུ་པེས་བདུག་སྤོས། ཨཱ་ལོ་ཀེས་མར་མེ། གྷནྡྷེས་དྲི། ནཻ་ཝི་དྱེས་ཞལ་ཟས། དེ་ནས་གཏོར་མ་སྦྱངས་ལ་ཡི་གེ་གསུམ་གྱི་བྱིན་གྱིས་བརླབས་ཏེ། ཨོཾ་པྲྀ་ཐི་ཝཱི་དེ་ཝཱི་ན་མཿསརྦ་ཏ་ཐཱ་ག་ཏེ་ ( ¡¶ ཞ ¡· ཏ་ ) བྷྱོ་བི་ཤྭ་མུ་ཁེ་བྷྱཿསརྦ་ཐཱ་ཁཾ་ཨུངྒ་ཏེ། སྥ་ར་ན་ཨི་མཾ་ག་ག་ན་ཁཾ་གྲྀ་ཧྣེ་དཾ་བ་ལིནྟེ་སྭཱ་ཧཱ། ཞེས་ལན་གསུམ་གྱིས་གཏོར་མ་ཕུལ་ལ། དེ་ནས། སྐྱོབ་པ་སངས་རྒྱས་ཐམས་ཅད་ཀྱི། །སྤྱོད་པའི་ཚུལ་དང་ཁྱད་པར་གྱི། ། ས་དང་ཕ་རོལ་ཕྱིན་པ་ལ། །ལྷ་མོ་ཁྱོད་ནི་དཔང་དུ་གྱུར། །ཧེ་རུ་ཀ་དཔལ་དཔའ་བོ་ཡིས། །ཇི་ལྟར་བདུད་ཀྱི་སྟོབས་བཅོམ་པ། །དེ་བཞིན་བདག་གིས་བདུད་སྡེ་ལས ༑ ༑ རྒྱལ་བར་བྱས་ཏེ་དཀྱིལ་འཁོར་བྲི། །ཞེས་རྡོ་རྗེ་དང་དྲིལ་བུ་འཛིན་པས་དབྱངས་དང་བཅས་པའམ་

( ¡¶ ཞ ¡· + དབྱངས་ ) མེད་ཀྱང་རུང་སྟེ་ལན་གསུམ་དུ་གསོལ་བ་བཏབ་པས་རིག་པ་འཛིན་པ་དཀྱིལ་འཁོར་གྱི་ལས་ཅི་བདེར་བྲིས་ཤིག་གསུངས་ནས། དེ་ལ་ཨརྒྷཾ་ཕུལ་ཏེ་ས་དེ་ཉིད་ལ་ཐིམ་པར་བསམ་མོ། །སའི་ལྷ་མོ་སྟ་གོན་དུ་གནས་པའོ། །དེ་ནས་ལྷ་སྟ་གོན་དུ་གནས་པ་ནི། སའི་ལྷ་མོའི་མེ་ཏོག་དམན་མ་ ( ¡¶ ཞ ¡· པ་ ) དེ་གཞན་དུ་བསལ་ལ། དེར་སྲུང་འཁོར་དང་གཞལ་ཡས་ཁང་བསྐྱེད་ནས་ཕུར་བུས་འདེབས་པ་ཞིག་དང༌། ཕུར་བུས་བཏབ་ནས་བྱུག་པ་དང་བསྟུན་ནས་སྲུང་འཁོར་དང་གཞལ་ཡས་ཁང་བསྐྱེད་པ་གཉིས་སྔོན་ལ་གང་བྱས་ཀྱང་འདྲ་བ་ཉིད་ཡིན་པ་ལས་སྔོན་ལ་ཕུར་བུས་གདབ་པ་འདི་བདེ་བས་ན་ཕྱག་ལེན་གཙོ་བོར་མཛད་དོ། །དེའང་ལྕགས་སམ་སེང་ལྡེང་ལས་བྱས་པའི་ཕུར་བུ་སོར་བརྒྱད་པའམ། བཞི་པའམ། དྲུག་པ་ལྔ་སྟོད་ཁྲོ་བོའི་ཆ་ལུགས་ཨ་བྷི་དྷ་ན་དང་མཐུན་པར་ཞལ་གསུམ་ཕྱག་དྲུག་པའམ། མན་ངག་གིས་ཕྱག་གཉིས་པར་མཛད་དེ། སྨད་ཕུར་བུ་ཟུར་གསུམ་པར་བསམ་ལ་གདབ་པ་ནི། དབུས་ཀྱི་ཕུར་པ་གནོད་མཛེས་ནག་པོ་རྡོ་རྗེ་དང་དྲིལ་བུ་འཛིན་པར་བསམས་ལ། ངག་ཏུ་ཨོཾ་སུམྦྷ་རཱ་ཛ་བཛྲ་ཀྲོ་དྷ་མཎྜལ་ཙཀྲ་རཀྵ་རཀྵ་ཧཱུྃ་ཕཊ་ཅེས་བརྗོད་ལ་དབུས་སུ་གདབ། དེ་ནས་པ་ཉ་

( ¡¶ ཞ ¡· ཎ་ ) རེག་གི་ཕྱི་ནས་གདབ་པ་ནི། ( ¡¶ ལུ ¡· + ཡོ་གའི་ ) ཤར་ལྷོའི་ཕུར་བུ་མི་གཡོ་བ་ནག་པོ་རལ་གྲི་དང་སྡིགས་མཛུབ་འཛིན་པར་བསམས་ལ་ངག་ཏུ་ཨོཾ་ཀ་ནེ་རུ་ནི་བཛྲ་ཀྲོ་དྷ་མཎྜལ་ཙཀྲ་རཀྵ་རཀྵ་ཧཱུྃ་ཕཊ། ཅེས་པས་གདབ། ལྷོ་ནུབ་ཀྱི་ཕུར་བུ་དབྱུག་སྔོན་ཅན་དབྱུག་པ་སྔོན་པོ་དང་སྡིགས་མཛུབ་འཛིན་པར་བསམས་ལ ༑ ཨོཾ་ནཱི་ལ་དཎྜ་བཛྲ་ཀྲོ་དྷ་མཎྜལ་ཙཀྲ་རཀྵ་རཀྵ་ཧཱུྃ་ཕཊ། ཅེས་པས་གདབ། ནུབ་བྱང་གི་ཕུར་བུ་རྟ་མགྲིན་དམར་པོ་དབྱུག་པ་དང་སྡིགས་མཛུབ་འཛིན་པར་བསམས་ལ། ཨོཾ་ཧ་ཡ་གྲྀ་ཝ་བཛྲ་ཀྲོ་དྷ་མཎྜལ་ཙཀྲ་རཀྵ་རཀྵ་ཧཱུྃ་ཕཊ། ཅེས་པས་གདབ ༑ བྱང་ཤར་གྱི་ཕུར་བུ་བདུད་རྩི་འཁྱིལ་བ་ནག་པོ་རྡོ་རྗེ་དང་དྲིལ་བུ་འཛིན་པར་བསྐྱེད་ལ། ཨོཾ་ཨ་མྲྀ་ཏ་ཀུཎྜ་ལི་བཛྲ་ཀྲོ་དྷ་མཎྜལ་ཙཀྲ་རཀྵ་རཀྵ་ཧཱུྃ་ཕཊ། ཅེས་པས་གདབ་བོ། །དེ་ནས་དེ་དག་ཐམས་ཅད་ལ་རང་རང་གི་སྔགས་དེ་དག་ཉིད་ཀྱིས་ཕུར་བུའི་རྩ་བར་ཙནྡན་དམར་པོའི་ལྡེ་གུ་དབུལ། མེ་ཏོག་གི་ཚོམ་བུ་རེ་བྱ ༑ དར་དམར་པོའི་ཅོད་པན་དང༌། ཡུངས་དཀར་གྱི་ ¡Ã ཐུམ་བུ་ ( ¡¶ ཞ ¡· ཕུར་མ་ ) རེ་མགུལ་དུ་བཏགས། གུ་གུལ་གྱི་དུད་པ་དབུལ་ཏེ་རེ་རེ་ལ་ཡང་རང་རང་གི་སྔགས་བཟླས་ཤིང་བྱའོ། །དེ་ནས་དེ་དག་གི་ཚོམ་བུ་བསལ་ལ། པ་ཉ་ ( ¡¶ ཞ ¡· ཎ་ ) རེག་གི་ནང་དུ་ཕུར་བུའི་མཚམས་ཚུན་ཆད་དུ་བ་བྱུང་ལྔ་ལ་བདུད་རྩི་ལྔ་བསྲེས་པས་ ¡Ã འཇིག་རྟེན་པའི་ ( ¡¶ ཞ ¡· - འཇིག་རྟེན་པའི་ ) དབང་ལྡན་གྱི་མཚམས་ནས་བརྩམས་ཏེ་ལེགས་པར་བྱུག་ཅིང༌། ཨོཾ་མེ་དི་ནཱི་བཛྲཱི་བྷ་ཝ་བནྡྷ་ཧཱུྃ་ཧཱུྃ་ཕཊ། ཅེས་བཟླས་ཤིང་ཏིང་ངེ་འཛིན་གྱིས་པཾ་ལས་པདྨ། རཾ་ལས་ཉི་མའི་དཀྱིལ་འཁོར་གྱི་སྟེང་དུ་ཧཱུྃ་ལྗང་གུ་ལས་སྣ་ཚོགས་རྡོ་རྗེ་ཧཱུྃ་གིས་མཚན་པ་དེའི་འོད་ཀྱིས་སྲུང་བའི་འཁོར་ལོ་བརྟན་པར་བསྒོམ་ཞིང་བྱུག་གོ །སྲུང་འཁོར་གྱི་ནང་དུ་ནག་པོ་མངོན་རྟོགས་བཞིན་འབྱུང་བ་རིམ་བརྩེགས་ལུགས་བཟློག་རི་རབ་ཐིག་ལེ་སེར་པོ་དང་བཅས་པར་གྱུར་པ་ལས།

འབྱུང་བ་རིམ་བརྩེགས་ལུགས་འབྱུང་གཞལ་ཡས་ཁང་དང་བཅས་པ་ལེགས་པར་བསྒོམས་ལ་ལག་པ་གཡོན་པའི་སྲིན་ལག་གིས་རེག་ཅིང༌། པུ་ཛཱ་ཨཽ་ཨ་གོ་རཱ་དེ་མ། ཀཱ་ཨོ་ ( ¡¶ ཞ ¡· + ཨཽ་ ) ཏྲི་ཀོ་ཀ་ལ་ཀཱ་ཧི། པྲེ་གྲྀ་སཽ་སུ་ན་སི་མ་ཀུ། ཞེས་བརྗོད་ལ་རང་བཞིན་གྱིས་གྲུབ་པའི་ཡུལ་ཉི་ཤུ་རྩ་བཞི་དུར་ཁྲོད་དང་བཅས་པ་ཡང་གནས་པར་བསམས་ལ། དབུས་སུ་དྲིའི་ཐིག་ལེ་གྲུ་བཞི་བྱ། གཞན་རྣམས་ལ་ཟླུམ་པོ་བྱས་ལ་དེ་ཡང་དྲིའི་ཐིག་ལེ་སུམ་ཅུ་སོ་བདུན། ཐོད་པ་བཞི་སྟེ་བཞི་བཅུ་རྩ་གཅིག་པ་ཉ་ ( ¡¶ ཞ ¡· ཎ་ ¡¶ ལུ ¡· པན་ ) རེག་གི་ཕྱི་རོལ་ཏུ་དུར་ཁྲོད་བརྒྱད་ལ་ཐིག་ལེ་བརྒྱད་དེ་བཞི་བཅུ་རྩ་དགུ་བཀོད་ལ། ཐིག་ལེ་རྣམས་ཀྱི་སྟེང་དུ་རང་རང་གི་སྔགས་བཟླས་ཤིང་མེ་ཏོག་གི་ཚོམ་བུ་རེ་དགོད། ཐོད་པ་བཞི་དང་དུར་ཁྲོད་བརྒྱད་ལ་ཡི་གེ་གསུམ་བཟླས་ཤིང་དགོད་དོ། །དེ་ནས་ཚོམ་བུ་དབུས་མའི་སྟེང་དུ་ཨཱ་ལི་ལས་ཟླ་བ། ཀཱ་ལི་ལས་ཉི་མ། བར་དུ་ཡི་གེ་ཧཱུྃ་ལས་རྡོ་རྗེ་ཧཱུྃ་གིས་མཚན་པ། དེ་ཐམས་ཅད་ཡོངས་སུ་གྱུར་པ་ལས་ལྷ་སུམ་ཅུ་སོ་བདུན་དུས་གཅིག་བསྐྱེད ༑ ཡབ་ཡུམ་ལ་གོ་ཆ་དགོད། ཡེ་ཤེས་པ་འབར་བའི་ཕྱག་རྒྱ་དང་ ( ¡¶ ཞ ¡· + བཅས་པས་ ) ཕཻཾ་གྱི་སྒྲས་སྤྱན་དྲངས་ལ། ཕྱི་མཆོད་ཡིད་མཆོད་གཉིས་ཀྱིས་མཆོད་ལ་དགུག་གཞུག་བྱ། དབང་བསྐུར་ཞིང་རྒྱས་གདབ། སྔགས་མཆོད་ནས་བཟུང་སྟེ་ཕྱི་མཆོད་བྱ། དེ་ནས་རས་ཟུང་གི་མཆོད་པ་ནི། རས་ཟུང་དུ་སྦྱར་བ་གཅིག་ནས་དྲུག་ཅུ་རྩ་ ¡Ã གཉིས་ཀྱི་ ( ¡¶ ལུ ¡· བཞིའི་ ) བར་ཅི་འབྱོར་བ་ཚགས་བྱ། བདུད་རྩིས་གཏོར་ཞིང་སུམྦྷ་ནིས་བསངས། སྟོང་པའི་ངང་ལས་ལྷའི་གོས་སུ་བསྐྱེད་ལ། སྲབ་འཇམ་ཡང་བ་ལྷ་ཡི་གོས། །མི་ཕྱེད་རྡོ་རྗེའི་སྐུ་ལ་གསོལ། །མི་ཕྱེད་དད་པས་བདག་འབུལ་ན། །བདག་ཀྱང་རྡོ་རྗེའི་སྐུ་ཐོབ་ཤོག །ཅེས་པ་དང༌། ཨོཾ་སརྦྦ་ཏ་ཐཱ་ག་ཏ་ཤྲཱི་ཙཀྲ་སཾ་བ་ར་མཎྜལ་ཙཀྲ་སརྦྦ་ཝཱི་ར་ཡོ་གི་ནཱི་ཨོཾ་བཛྲ་ཝསྟྲཱ་ཡ་ཧཱུྃ། ཞེས་བརྗོད་ལ་དབུལ། དེ་ནས་རིག་མ་བཅུ་དྲུག

རིན་ཆེན་སྣ་བདུན། འདོད་ཡོན་ལྔ་དང་ ༑ ནང་མཆོད་དང༌། མཉེས་པའི་མཆོད་པ་དང༌། ཡིད་མཆོད་དང༌། བསྟོད་པའི་མཆོད་པའི་བར་ཚེས་བཅུའི་མཆོད་པ་བཞིན་བྱའོ། །དེ་ནས་ཀུ་ཤའི་མཆོད་པ་ནི་སྦྱིན་སྲེག་ནས་འབྱུང་བ་འདིར་མཛད་དེ། ཨོཾ་ཨ་སྨཻ་ཀུ་ཤ་ཤུ་བྷཾ་དྷི་བྷྱཾ། ཤུདྷ་བྲཧྨེ་ཎ་པ་བིདྡྷྲ། རཏྣ་ཏྲཻ་པ་བིདྡྷྲ། པྲྀ་ཐི་ཝཱི་ཛ་ཏ་གརྦྷ། ཨ་བིགྷྣཱནྨ་མ་ཤཱིནྟཾ་ཀུརྺནྟུ་སྭཱ་ཧཱ ༑ ༑ དེ་ཉིད་བོད་སྐད་དུ་བྱེད་ན་ཡང༌། ཨོཾ་ཀུ་ཤ་འདི་ནི་བཟང་ཞིང་དགེ །ཚངས་པ་ཡིན་ནི་དག་བྱེད་ཡིན། །དཀོན་མཆོག་གསུམ་གྱི་དག་བྱེད་དེ། །ས་ལས་སྐྱེས་པའི་སྙིང་པོ་སྟེ། །དེས་བདག་ལ་བགེགས་མེད་ཅིང་ཞི་བར་མཛོད་ཅིག་སྭཱ་ཧཱ་ཞེས་བརྗོད་ལ། ཀུ་ཤ་རྩ་བ་དང་རྩེ་མོ་མ་ཉམས་པའི་ཆུན་པོ་བརྒྱད་ཕྱོགས་མཚམས་བརྒྱད་དུ་དབུལ་བར་བྱའོ། །དེ་ནས་གཞུང་འདི་ཉིད་ནས་འབྱུང་བའི་འཁྱུད་པའི་མཆོད་པ་ནི་དངོས་སུ་ཁ་སྦྱོར་བརྒྱད། དཀྱིལ་འཁོར་གྱི་ཕྱོགས་མཚམས་བརྒྱད་དམ ༑ དེ་མ་ཡིན་པའི་གནས་གཞན་དུ་ཡང་རུང་སྟེ་མཆོད་པ་བྱས་ན་རབ། དེ་མ་འབྱོར་ན་བླ་མས་ཏིང་ངེ་འཛིན་གྱིས་དབུལ་བར་བྱ་སྟེ། ཏིང་ངེ་འཛིན་གྱིས་ཕྱོགས་མཚམས་བརྒྱད་དུ་ཁ་སྦྱར་བརྒྱད་བསམས་ལ། ལུས་ཀྱི་འཁྱུད་པའི་སྟངས་ཀ་ལན་བརྒྱད་བྱ། ངག་ཏུ། ཨོཾ་སརྦྦ་ཏ་ཐཱ་ག་ཏ་ཨ་ནུ་རཱ་ག་ཏ་བཛྲ་སྭ་བྷཱ་ཝ་ཨཱཏྨ་ཀོ྅་ཧཾ ༑ ཞེས་ལན་བརྒྱད་བརྗོད་པས་དེ་བཞིན་གཤེགས་པ་ཐམས་ཅད་མཉེས་པར་བྱའོ ༑ ༑ དེ་ལྟར་མཆོད་པ་རྫོགས་པ་དང་རྡོ་རྗེ་དྲིལ་བུ་འཛིན་པས་དབྱངས་དང་བཅས་པའམ་མེད་ཀྱང་རུང་སྟེ་གསོལ་བ་བཏབ་པ་ནི། གཉིས་མེད་ཡེ་ཤེས་ལས་བྱུང་བ། ཁྱབ་བདག་དངོས་ཀུན་བདག་ཉིད་ཅན། །སྟོན་པའི་གཙོ་བོ་ཁྲག་འཐུང་དཔལ ༑ ༑ ཕག་མོ་ལྷན་ཅིག་ཡང་དག་ལྡན། །གང་ཞིག་ཕྱོགས་བཅུའི་དཔའ་བོ་དང་ ༑ ༑ རིག་པའི་ལྷ་མོ་རྫུ་འཕྲུལ་ཅན། །བྱང་ཆུབ་སེམས་དཔའ་ལ་སོགས་ཀུན ༑༑ མ་ལུས་བདག་ལ་དགོངས་སུ་གསོལ། །སློབ་མ་ལ་ནི་ཕན་པ་དང༌། ཁྱེད་རྣམས་ལ་ཡང་མཆོད་པའི་ཕྱིར།

།རྡོ་རྗེ་ཅན་བདག་འདི་ཞེས་པ། །ནངས་པར་དཀྱིལ་འཁོར་འདྲི་བར་བགྱི། །རྗེས་སུ་བརྩེ་བ་ཉེར་དགོངས་ཏེ། །ཀུན་གྱིས་བྱིན་གྱིས་བརླབ་ཏུ་གསོལ། །ཞེས་བདུད་རྩི་ལྔ་དང་ཤ་ཆེན་པོའི་བདུག་སྤོས་ལག་ཏུ་ཐོགས་ལ་བྱའོ། །དེ་ནས་འདིར་གཏོར་མ་རྒྱས་པར་གཏང༌། ཚོགས་ཀྱི་ཡོ་བྱད་འོངས་པ་ལ་བྱིན་གྱིས་བརླབས། ཕུད་བླ་མ་དང་དཀྱིལ་འཁོར་ལ་ཕུལ་ལ་ ( ¡¶ ཞ ¡· + ཚོགས་ལ་ ) ལོངས་སྤྱད། ལྷག་མ་བསྡུས་ལ་གཏང༌། བཀྲ་ཤིས་བརྗོད། ཡི་གེ་ བརྒྱ་པ་བརྗོད་ལ་ཆོ་ག་ལྷག་ཆད་ཁ་བསྐང་སྨོན་ལམ་གདབ། འཇིག་རྟེན་པའི་ གཏོར་མ་གཏང༌། བདག་ཉིད་ཀྱི་དཀྱིལ་འཁོར་བསྡུ། གོ་ཆ་གསུམ་གྱིས་བསྲུང༌། ཆོ་ག་ལྟ་བར་མི་འདོད་པ་རྣམས་གཞན་དུ་གཏང༌། བྲིས་སྐུ་ལ་སོགས་པ་གསང་བའི་དངོས་པོ་རྣམས་ཞལ་དགབ་པ་དང་སྦ་བར་བྱའོ། །དེ་ནས་སློབ་མ་ལྷག་པར་གནས་པར་བྱ་བ་ནི། སློབ་མ་དུ་ཡོད་པ་ཁྲུས་བྱེད་དུ་བཅུག་ལ། ནང་དུ་བོས་ལ་མཎྜལ་འབུལ་དུ་གཞུག དེ་ནས་སློབ་མ་ལྷག་པར་གནས་པའི་ཆོ་ག་དངོས་ནི་བཅུ་བཞི་སྟེ། མྱ་ངན་ལས་འདས་པའི་བསམ་པ་བརྟན་པོ་བསྐྱེད་དུ་གཞུག་པ་དང་ ༑ སློབ་མ་སྦྱང་བ་དང༌། གསོལ་བ་འདེབས་སུ་གཞུག་པ་དང༌། གསང་སྔགས་ལ་སྤྲོ་བ་བསྐྱེད་པ་དང༌། དམ་ཚིག་སྦྱིན་པ་དང༌། བསྲུང་བ་བྱ་བ་དང༌། ལྷར་བསྐྱེད་པ་ལ་མཆོད་པ་དང༌། སྲུང་སྐུད་གདགས་པ་དང་སྐྱོར་ཆུ་བླུད་པ་དང་སོ་ཤིང་སྦྱིན་པ་དང༌། ཀུ་ཤ་སྦྱིན་པ་དང༌། ཆོས་ཟབ་མོ་བཤད་པའི་སྒོ་ནས་སྤྲོ་བ་བསྐྱེད་པ་དང༌། རྨི་ལམ་བརྟག་ཅིང་ངན་ན་བསྲུང་བ་དང་བཅུ་གསུམ་ནི་སློབ་མ་དང་ཐུན་མོང་ཡིན་ལ། སློབ་དཔོན་དུ་འོས་པས་རྡོ་རྗེ་སློབ་དཔོན་གྱི་ཕྱིར་གསོལ་བ་གདབ་པ་དང་བཅུ་བཞིའོ། །དེ་ལ་མྱ་ངན་ལས་འདས་པའི་བསམ་པ་བསྐྱེད་དུ་གཞུག་པ་ནི། སྔགས་ཀྱི་དངོས་གྲུབ་དོན་གཉེར་གང༌། །དཀྱིལ་ འཁོར་ འདིར་ནི་གཞུག་པར་བྱ། །བསོད་ནམས་འདོད་པས་དེ་ལས་གཞན། །བདག་གཞན་འཇིག་རྟེན་ཕ་རོལ་གཉེར། །དད་པ་ཆེན་པོར་ལྡན་པ་དག །འཇིག་རྟེན་ཕ་རོལ་ལ་དམིགས་ནས།

།བློ་ལྡན་དཀྱིལ་འཁོར་གཞུག་བྱ་སྟེ། །འདི་ཡི་འབྲས་བུ་གཉེར་མི་བྱ། །གལ་ཏེ་འདི་འབྲས་དོན་གཉེར་ན། །འཇིག་རྟེན་ཕ་རོལ་འགྲུབ་མི་འགྱུར། །འཇིག་རྟེན་ཕ་རོལ་ལ་དམིགས་ན། །འབད་པ་མེད་པར་འདི་འབྲས་འགྲུབ ༑ ༑ ཅེས་བརྗོད་ལ་ ¡Ã དེ་དག་གི་དོན་ ( ¡¶ ཞ ¡· - དེ་དག་གི་དོན་ ) བཤད་པར་བྱའོ ༑ ༑ དེ་ནས་གཉིས་པ་སློབ་མ་རྣམས་སྦྱང་བ་ནི། སློབ་མ་རྣམས་ཡིད་ཀྱིས་ཁ་ནས་བཅུག་ལ། རྡོ་རྗེའི་ལམ་ནས་ཡུམ་གྱི་གསང་བའི་དཀྱིལ་འཁོར་དུ་སློབ་མ་བཞག་ལ། ཡང་དེ་བཞིན་གཤེགས་པ་ཐམས་ཅད་སྤྱན་དྲངས་ལ། བདག་གི་ཞལ་ནས་ཞུགས། སྙིང་གར་ཞུ་བར་གྱུར་པའི་བྱང་ཆུབ་ཀྱི་སེམས་ཀྱིས་སློབ་མའི་སྤྱི་བོ་ནས་དབང་བསྐུར་ལ་སྡིག་པ་ཐམས་ཅད་སྦྱངས་པར་བསམས་ནས་ཡུམ་གྱི་དཀུ་གཡོན་པ་ནས་བཏོན་ལ་དཀྱིལ་འཁོར་གྱི་སྒོར་ཡིད་ཀྱིས་བཞག་གོ །གསུམ་པ་གསོལ་བ་འདེབས་སུ་གཞུག་པ་ནི། དགའ་ཆེན་ཁྱོད་བདག་སྟོན་པ་བས། །སློབ་དཔོན་ཁྱོད་ནི་དགོངས་སུ་གསོལ། །བྱང་ཆུབ་ཆེན་པོའི་ཚུལ་བསྟན་པ། །མགོན་པོ་ཆེན་པོ་བདག་འཚལ་ལོ། །དམ་ཚིག་དེ་ཉིད་བདག་ལ་སྩོལ། །བྱང་ཆུབ་སེམས་ཀྱང་བདག་ལ་སྩོལ། །སངས་རྒྱས་ཆོས་དང་དགེ་འདུན་ཏེ། །སྐྱབས་གསུམ་དག་ཀྱང་བདག་ལ་སྩོལ། །ཐར་པ་ཆེན་པོའི་གྲོང་མཆོག་ཏུ། །མགོན་པོ་བདག་ནི་འཇུག་པར་འཚལ། །ཅེས་བླ་མའི་རྗེས་སུ་ལན་གསུམ་བརྗོད་པས་གསོལ་བ་གདབ་བོ། །དེ་ནས་བཞི་པ་སྤྲོ་བ་བསྐྱེད་པ་ནི། བུ་ཚུར་ཐེག་པ་ཆེན་པོ་ལ། ཁྱོད་ནི་ཚུལ་ཆེན་སྣོད་ཡིན་ཏེ། །གསང་སྔགས་སྤྱོད་པའི་ཆོ་ག་ནི། ཁྱོད་ལ་ཡང་དག་བཤད་པར་བྱ། །རྫོགས་པའི་སངས་རྒྱས་གང་འདས་དང༌། །དེ་བཞིན་གང་དག་མ་བྱོན་དང༌། །ད་ལྟར་བྱུང་བའི་རྫོགས་སངས་རྒྱས། །འགྲོ་ལ་ཕན་ཕྱིར་བཞུགས་པ་ཀུན། །དེ་དག་ཀུན་གྱིས་གསང་སྔགས་ཀྱི། །ཆོ་ག་བཟང་པོ་འདི་མཁྱེན་ནས།། དཔའ་བོས་བྱང་ཆུབ་ཤིང་དྲུང་དུ། །ཐམས་ཅད་མཁྱེན་པ་མཚན་མེད་བརྙེས། ། གསང་སྔགས་སྤྱོད་པ་མཉམ་མེད་དེ། །སྐྱོབ་པ་དཔལ་ལྡན་ཧེ་རུ་ཀས། །བདུད་སྡེ་ཤིན་ཏུ་མི་བཟད་པའི

( ¡¶ ཞ ¡· པ ) ། །དཔུང་ཆེན་དག་ཀྱང་དེ་ཡིས་བཅོམ། །དེ་བས་ཀུན་མཁྱེན་ཐོབ་བྱའི་ཕྱིར། །བུ་ཡིས་བློ་གྲོས་འདི་གྱིས་ཤིག ། ¡Ã ཅེས་བརྗོད་ལ་དེའི་དོན་ཡང་བཤད་དོ། ། ( ¡¶ ཞ ¡· - ཅེས་བརྗོད་་་་་་་བཤད་དོ། ། ) དེ་ནས་ལྔ་པ་ནང་གི་སེམས་བསྐྱེད་པ་ནི། མེ་ཏོག་ཚོམ་བུ་ལྔ་པ་ལ་བརྟེན་ཀྱང་རུང༌། ཚོམ་བུ་མ་བྱས་ཀྱང་རུང་སྟེ། སངས་རྒྱས་ཆོས་དང་དགེ་འདུན་ལ། །རྟག་ཏུ་བདག་ནི་སྐྱབས་སུ་མཆི ༑ ༑ རྣལ་འབྱོར་གསང་སྔགས་མཁའ་འགྲོ་མ། །འཁོར་ལོ་གསུམ་གྱི་བདག་ཉིད་ཅན། །ཀུན་ལ་བདག་ནི་སྐྱབས་སུ་མཆི། །དཔའ་བོ་དཔའ་མོ་དབང་ལྷ་མོ།། བྱང་ཆུབ་སེམས་དཔའ་བདག་ཉིད་ཆེ། ཁྱད་པར་དུ་ཡང་སློབ་དཔོན་ལ། །རྟག་པར་བདག་ནི་སྐྱབས་སུ་མཆི། །དཔལ་ལྡན་ཁྲག་འཐུང་སོགས་དཔའ་བོ། །རྣལ་འབྱོར་མ་དང་སྣང་མཛད་སོགས། །བྱང་ཆུབ་སེམས་དཔའ་དཔག་མེད་པ། ། ཐམས་ཅད་བདག་ལ་དགོངས་སུ་གསོལ། །ཆེ་གེ་དུས་འདི་ནས་བཟུང་སྟེ། །ཇི་སྲིད་གཉིས་མེད་ལ་གནས་པར། །དེ་ཡི་ཚངས་སྤྱོད་གཉིས་མེད་པ། །ཉི་ཤུ་རྩ་གཉིས་ལེགས་པར་བསྲུང༌། །ཞེས་རྗེས་སུ་བཟླས་པ་ལན་གསུམ་བྱའོ། །དེ་ནས་དྲུག་པ་བྱང་ཆུབ་ཀྱི་སེམས་བསྲུང་བའི་ཕྱིར་སློབ་དཔོན་གྱི་སྲིན་ལག་གཡོན་པའི་ཁྲག་དང་བདུད་རྩི་ལྔ་བསྲེས་ལ། དཔྲལ་བར་ཨོཾ། མགྲིན་པར་ཨཱཿ སྙིང་གར་ཧཱུྃ་བསམ་ཞིང༌། ལག་པ་གཡས་པ་རྡོ་རྗེ་འཛིན་པ་དང་བཅས་པའི་སྲིན་ལག་གིས་སྔར་གྱི་རྫས་དེ་དག་དང་བཅས་པའི་གནས་དེ་དག་ཏུ་རེག་ཅིང༌། ངག་ཏུའང་བརྗོད་ལ་ཡས་མར་རིམ་པ་དང༌། མས་ཡར་དང༌། ཡང་ཡས་མར་བརྗོད་ལ་བརྟན་པར་བྱའོ། །དེ་ནས་བདུན་པ་སློབ་མ་ལྷག་པའི་ལྷར་དམིགས་པ་ལ་མཆོད་པ་ལྔས་མཆོད་དོ། །བརྒྱད་པ་བསྲུང་སྐུད་ནི། སྐུད་པ་དམར་པོ་ལ་མདུད་པ་གསུམ་བྱས་ལ། ཧཱུྃ་ལས་དམ་ཚིག་གི་སྐུད་པར་བསྐྱེད་ཅིང་སྟ་གོན་གྱི་ལྷའི་ཐུགས་ཀ་ནས་ཡེ་ཤེས་ཀྱི་སྐུད་པ་སྤྱན་དྲངས་ལ་བསྟིམ། ཡི་གེ་བདུན་པ་བཟླས་ལ་དཔུང་པ་གཡོན་པར་བཅིང༌། ཡི་གེ་བརྒྱ་པས་བརྟན་པར་བྱའོ། །དེ་ནས་དགུ་པ་ཁྱོར་ཆུ་ནི

༑ ཡི་གེ་བདུན་པ་བཟླས་ཤིང་ཆང་དང་བདུད་རྩི་སྦྱར་བ་ཁར་བླུད། ལུས་ལ་ཡང་གཏོར་རོ། །དེ་ནས་བཅུ་པ་སོ་ཤིང་ནི། བ་བྱུང་ལྔས་མཎྜལ་ཁྲུ་གང་ ( ¡¶ ཞ ¡· + བ ) ཟླུམ་པོ་བྱས་ལ་མེ་ཏོག་ཚོམ་བུ་གཅིག་དབུས་སུ་དགོད། སོ་ཤིང་གས་ཆག་མེད་པ་སོར་བཅུ་གཉིས་པ་རྩེ་མོ་ལ་མེ་ཏོག་ཅན་ལག་པས་བཟུང༌། གསེར་རམ་དངུལ་ལས་བྱས་པར་མོས་ཏེ་སོ་བྲུད་པས་སྡིག་པ་སྐྱུགས་པར་བསམས་ལ། ཁ་ཤར་རམ་བྱང་དུ་བལྟས་ལ་ལྟོས་པ་མེད་པར་དོར། དངོས་གྲུབ་ཕྲིན་ལས་གང་འགྲུབ་བརྟག་སྟེ། རང་ལ་བལྟས་ན་མཆོག་གྲུབ། སྟེང་དུ་བལྟས་ན་མཁའ་སྤྱོད་ལ་སོགས་པ་གྲུབ་པ་བརྒྱད་འགྲུབ། འོག་ཏུ་ ¡Ã མེ་ཏོག་ ( ¡¶ ཞ ¡· - མེ་ཏོག་ ) བལྟས་ན་ས་འོག ཕྱོགས་མཚམས་གཞན་དུ་ལས་ཕྲན་ཚེགས་འགྲུབ་པའོ། །དེ་ནས་བཅུ་གཅིག་པ་ཀུ་ཤ་སྦྱིན་པ་ནི། ཀུ་ཤ་ཆུན་པོ་ཆེ་ཆུང་གཉིས་བྱས་ལ། ཆུང་བ་ལ་དྷྲཱིཿབཟླས་ལ་སྔས་སུ་སྦྱིན། ཆེ་བ་ལ་ཧ་བཟླས་ལ་སྟན་དུ་སྦྱིན་ནོ། །དེ་ནས་བཅུ་གཉིས་པ་ཆོས་ཟབ་མོ་བཤད་དེ་སྤྲོ་བ་བསྐྱེད་པ་ནི། འཇིག་རྟེན་དུ་ནི་ཀུན་མཁྱེན་རྣམས ༑ ༑ ཨུ་དུམྺཱ་རའི་མེ་ཏོག་བཞིན། །བརྒྱ་ལམ་ན་ནི་རེས་འགའ་ཞིག །འབྱུང་འགྱུར་ཡང་ནི་མི་འབྱུང་འགྱུར། །གསང་སྔགས་སྤྱོད་པའི་ཚུལ་འབྱུང་བ། །དེ་བས་ཀྱང་ནི་དཀོན་པ་སྟེ། །གང་གིས་སེམས་ཅན་མཉམ་མེད་དོན། །བླ་མེད་བྱེད་པར་ནུས་པ་ཡིན། །བསྐལ་པ་བྱེ་བ་དུ་མར་ནི། །སྔོན་དུ་སྡིག་པ་བྱས་པ་གང༌། ། དཀྱིལ་འཁོར་འདི་འདྲ་མཐོང་མ་ཐག །དེ་དག་ཟད་པར་འགྱུར་ཡིན་ན། །གྲགས་པ་མཐའ་ཡས་སྔགས་སྤྱོད་པའི། །ཚུལ་ལ་གནས་ན་སྨོས་ཅི་དགོས། །སྐྱོབ་པའི་གསང་སྔགས་བཟླས་ན་ནི། །གོ་འཕང་བླ་ན་མེད་པར་འགྱུར། །གང་གི་སྤྱོད་པ་མཆོག་འདི་ལ། །བློ་གྲོས་ཤིན་ཏུ་མི་གཡོ་བས། །སྡུག་བསྔལ་ཐམས་ཅད་འབྱུང་བ་ཡི། །ངན་འགྲོ་དེ་ཡིས་གཅོད་པར་འགྱུར། །བདག་ཉིད་ཆེན་པོ་ཁྱེད་རྣམས་ཀྱིས ༑ ༑ རྙེད་པ་མཉམ་མེད་དེ་རིང་རྙེད། །གང་ཕྱིར་རྒྱལ་བ་སྲས་བཅས་པ། ། བདག་ཉིད་ཆེན་པོ་ཐམས་ཅད་ཀྱི།

།བསྟན་པ་འདི་ལ་ཁྱེད་རྣམས་ཀུན། །ཡོངས་སུ་བཟུང་སྟེ་སྐྱེ་བཞིན་པ། །དེ་ཕྱིར་ཁྱེད་རྣམས་ཐེག་ཆེན་དུ། །ལེགས་པ་ཉིད་དུ་འགྲོ་བར་འགྱུར། །ཐེག་པ་ཆེན་པོ་ཆེར་འབྱུང་བའི། །ལམ་མཆོག་འདི་ནི་ དཔལ་དང་ལྡན། ཁྱེད་རྣམས་དེར་ནི་དོང་བས་ན། །རང་བྱུང་སྐལ་བ་ཆེན་པོ་པ།། འཇིག་རྟེན་ཐམས་ཅད་མཁྱེན་པ་ཡིས། །དེ་བཞིན་གཤེགས་པ་ཉིད་དུ་འགྱུར། ། ཞེས་སྤྲོ་བ་བསྐྱེད་དོ། །དེ་ནས་བཅུ་གསུམ་པ་རྨི་ལམ་བསྒོ་ཞིང་ངན་ན་བསྲུང་བ་ནི ༑ གློ་གཡས་པ་ཕབ་སྟེ། དཀྱིལ་འཁོར་གྱི་ཁང་པ་དེ་ཉིད་དུ་ཉལ་བའམ། གཞན་དུ་ཡང་རུང་སྟེ་རྨི་ལམ་བརྟག ངན་ན་བསྲུང༌། དེ་ལ་ངན་པ་ནི་ཆུས་ཁྱེར་བ་ལ་སོགས་པའོ། །བཟང་བ་ནི་རི་ཕུག་ཏུ་ཉི་མ་འདེ་བ་ལ་སོགས་པའོ། ཁྱད་པར་དུ་རྡོ་རྗེ་སློབ་དཔོན་དུ་འོས་པས་ནི་སྔར་གྱི་སྤྲོ་བ་བསྐྱེད་པའི་རྗེས་ལ་མཎྜལ་དབུལ་བ་སྔོན་དུ་འགྲོ་བས་དངོས་གཞིའི་སྐབས་ནས་འབྱུང་བའི་གསོལ་བ་གདབ་པ་འདི་ནི་ཁྱད་པར་གྱི་ཆོས་ཏེ་བཅུ་བཞི་པའོ། །སློབ་མ་ལྷག་པར་གནས་པའོ། དེ་ནས་བུམ་པ་ལྷག་གནས་ནི། རྒྱས་པར་བྱེད་ན་ལྷའི་བུམ་པ་སུམ་ཅུ་སོ་བདུན། དྲི་མ་ཁྲུས་ཀྱི་བུམ་པ་བརྒྱད་ལས་ཐམས་ཅད་པའི་བུམ་པ་དང་ཞེ་དྲུག་བྱེད་དོ། །ཞེས་ཀྱང་གསུང་ངོ༌། །རབ་གནས་གཙོ་བོར་བྱེད་ན་ལྷའི་བུམ་པ་བཅུ། ཁྲུས་ཀྱི་བུམ་པ་བརྒྱད་དེ་བཅོ་བརྒྱད་བྱེད་དོ་ཞེས་ཀྱང་གསུང་ངོ། །དྲི་མ་ཁྲུས་ཀྱི་བུམ་པ་གཅིག་ཏུ་བསྡུས་ནས་བཅུ་གཅིག་ཏུའང་མཛད་ན། ཕྱག་ལེན་ལ་ནི་

¡Ã བུམ་པ་ ( ¡¶ ཞ ¡· - བུམ་པ་ ) བཅུ་རུ་མཛད་དོ། །གཞུང་ནས་ཀྱང་དེ་ཉིད་འབྱུང་ངོ༌། །དེ་ཡང་དམ་ཚིག་གི་འཁོར་ལོ་མ་གཏོགས་པའི་ལྷ་ཐམས་ཅད་ཀྱི་བུམ་པ་རྣམ་རྒྱལ་དུ་བསྡུས་པ་དེ་ལ་རིགས་ལྔའི་མཚན་མ་གདགས། སྒོ་མཚམས་མ་བརྒྱད་ཀྱི་བུམ་པ་ལ་གྲི་གུག་བྲི ( ¡¶ ཞ ¡· གདབ ) ། ལས་ཐམས་ཅད་པའི་བུམ་པ་ལ་སྣ་ཚོགས་རྡོ་རྗེ་བྲིས་ཏེ་དེ་ཉིད་ལ་དྲི་མ་ཁྲུས་ཀྱི་བུམ་པ་ཡང་བྱེད་དོ། །དྲི་མ་ཁྲུས་ཀྱི་བུམ་པ་དུ་བྱེད་ཀྱང་མཚན་མ་གདགས་པ་མེད་དོ། །མདོར་བསྡུས་ན་རྣམ་རྒྱལ་དང་ལས་ཐམས་ཅད་ ¡Ã པའི་བུམ་ ( ¡¶ ཞ ¡· - པའི་བུམ་ ) པ་གཉིས་སུ་མཛད་དེ། རྣམ་རྒྱལ་བུམ་པ་ལ་ཤོག་བུ་ལ་རིགས་ལྔ་ཀའི་མཚན་མ་བྲིས་ལ་གདགས། ལས་ཐམས་ཅད་པ་ལ་སྣ་ཚོགས་རྡོ་རྗེ་བྲི། བུམ་པ་མང་ཉུང་ཇི་ལྟར་བཅས་ཀྱང་རུང་སྟེ་མགུལ་ཆིངས་བཅིང༌། གུ་གུལ་གྱི་དུད་པས་བདུག་ཅིང་སུམྦྷ་ནི་བཟླས། ཡུངས་དཀར་བརྡེག ནང་དུ་སྨན་ལྔ་དང༌། འབྲུ་ལྔ་དང༌། རིན་ཆེན་ལྔ་གཞུག བདུད་རྩི་ལྔ་བླུགས། དྲི་ཞིམ་པོའི་ཆུས་བཀང༌། ཁ་རྒྱན་གཟུགས། མེ་ཏོག་གི་ཕྲེང་བ་གདགས། དེ་ནས་རྣམ་རྒྱལ་ལ་སོགས་པ་བུམ་པ་དུ་ཡོད་པ། སྭ་བྷཱ་ཝའི་སྔགས་ཀྱིས་སྟོང་པར་བསྒོམ། བྷྲུཾ་ལས་རིན་པོ་ཆེའི་བུམ་པ་རྣམས་སུ་བསྐྱེད། རྣམ་རྒྱལ་བུམ་པར་མངོན་བྱང་ལྔ་ལས་ལྷ་རྣམས་དུས་གཅིག་ལ་བསྐྱེད་པའམ། གཙོ་བོ་ཡབ་ཡུམ་བསྐྱེད་ནས་འཁོར་རྣམས་འབྱིན་པའི་དཀྱིལ་འཁོར་གྱི་ཚུལ་དུ་ ¡Ã བསྐྱེད་པ་ ( ¡¶ ཞ ¡· - བསྐྱེད་པ་ ) གང་བདེ་བྱ། དེ་ལ་བུམ་པ་ ¡Ã མེད་ན་ ( ¡¶ ཞ ¡· བུམ་པ་ ) བུམ་པ་རེ་རེའི་ནང་དུ་ལྷ་རེ་བསྐྱེད ༑ བུམ་པ་བཅུ་ལས་མེད་ན་རྣམ་རྒྱལ་དུ་སྒོ་མཚམས་མ་མ་ཡིན་པའི་ལྷ་རྣམས་རྫོགས་པར་བསྐྱེད། སྒོ་མཚམས་མ་བརྒྱད་ཀྱི་བུམ་པར་སྒོ་མཚམས་མ་བརྒྱད་བསྐྱེད། ལས་ཐམས་ཅད་པའི་བུམ་པར་བདེ་ཆེན་འཁོར་ལོའི་ཁཎྜ་རོ་ཧཱ་ བསྒོམ ༑ གོ་ཆ་དགོད། ཡེ་ཤེས་པ་གཞུག དབང་བསྐུར། ཕྱི་ནང་གི་མཆོད་པས་མཆོད། དེ་ནས་རྣམ་རྒྱལ་གྱྀ་སྟེང་གི་ཐོད་པའམ། དུང་ཆོས་ཀྱི་ནང་དུ་བདུད་རྩི་ལྔ་དང་སྦྱར་བའི་ཆུ་ལ་རྡོ་རྗེ་ལ་གཟུངས་ཐག་བཏགས་པ་

( ¡¶ ཞ ¡· + རྡོ་རྗེ་ ) བཅུག་པའི་གཟུངས་ཐག་བླངས་ལ། ལྷ་རྣམས་ཀྱི་སྔགས་རྫོགས་པར་བཟླ་ ( ¡¶ ཞ ¡· - བཟླ ) གསུང་ན་འདིར་ནི་གཙོར་མི་མཛད། གཙོར་ནི་ཡུམ་གྱི་ཉེ་སྙིང༌། ཨོཾ་སརྦ་བུདྡྷ་ཌཱ་ཀི་ནཱི་ཡེ་བཛྲ་ཝརྞྞ་ནཱི་ཡེ་ཧཱུྃ་ཧཱུྃ་ཕཊ། ཅེས་བརྒྱ་རྩ་བརྒྱད་བཟླས། ལས་ཐམས་ཅད་པ་ལ་ཡང་དེ་ཉིད་བཟླས་པའམ། ཡང་ན་ཁཎྜ་རོ་ཧཱ་བཟླས་གསུང་ན། གཙོར་ནི་སུམྦྷ་ནི་བརྒྱ་རྩ་བརྒྱད་བཟླས། སྒོ་མཚམས་མ་བརྒྱད་ཀྱི་བུམ་པ་ལ། ཨོཾ་ཀཱ་ཀཱ་སྱེ་ཧཱུྃ་ཧཱུྃ་ཕཊ། ཅེས་པ་ལ་སོགས་པ་རང་རང་གི་སྔགས་བརྒྱ་རྩ་བརྒྱད་བཟླས ༑ དྲི་མ་ཁྲུས་ཀྱི་བུམ་པ་རྒྱས་པར་བྱས་ན་ལྷ་བསྐྱེད་པ་དང༌། མཚན་མ་གདགས་པ་དང༌། ཕྱྀས་ཐོད་པའི་ཆུ་བླུགས་པ་རྣམས་ནི་མི་དགོས། རང་རང་གི་སྔགས་བརྒྱ་རྩ་རེ་ཙམ་བཟླས་པས་བྱིན་གྱིས་རློབ་པ་ཡིན་ཏེ། སྔགས་རྣམས་ནི་རབ་གནས་རྒྱས་པ་ན་གསལ་ལོ། །དྲི་མ་ཁྲུས་ཀྱི་བུམ་པ་མ་བཅས་ན་ལས་ཐམས་ཅད་པའི་བུམ་པ་ཉིད་ལ། ཨོཾ་སརྦྦ་ཏ་ཐཱ་ག་ཏ་ཨ་བྷི་ཥེ་ཀཱ་ཏ་ས་མ་ཡ་ཤྲེ་ཡེ་ཧཱུྃ་ཕཊ། ཅེས་པ་བརྒྱ་རྩ་བརྒྱད་བཟླས་པས་བྱིན་གྱིས་བརླབ་བོ། །ལྷ་དང་བཅས་པའི་བུམ་པ་རྣམས་ལ་སྔགས་ཟློས་པའི་ཚེ་སྔགས་རྣམས་ཁ་དོག་དམར་པོའི་ཚུལ་གྱིས་གཟུངས་ཐག་ལ་འཁྲིལ་ནས་སོང་བས་ལྷ་ ¡Ã སོ་སོ་ ( ¡¶ ཞ ¡· - སོ་སོ་ ) ལ་ཕོག་ནས་དམར་ལམ་ལམ་སོང་བ་དང༌། བ་སྤུའི་བུ་ག་ཐམས་ཅད་ནས་བདུད་རྩིའི་རྒྱུན་ཁྲ་ལ་ལ་བྱུང་བས་བུམ་པ་ ¡Ã ཐམས་ཅད་ ( ¡¶ ཞ ¡· - ཐམས་ཅད་ ) མེར་མེར་ཁེངས་པར་བསམ་ཞིང་བཟླས་སོ། །བཟླས་པ་ཟིན་པ་དང༌། ཕྱི་མཆོད། བདུད་རྩི། མཉེས་མཆོད་བསྟོད་པ་བྱ། ཡི་གེ་བརྒྱ྄་པ་བརྗོད་དེ་བཟོད་པར་གསོལ་ལ་དངོས་གྲུབ་ཐམས་ཅད་བདག་ལ་སྩལ་དུ་གསོལ། ཞེས་གསོལ་བ་གདབ་བོ། ། དེ་ནས་བུམ་པའི་སྟེང་གི་ཐོད་པའི་བདུད་རྩི་བུམ་པ་རྣམས་ལ་བགོས་ནས་བླུགས་པས་ལྷ་རྣམས་འོད་དུ་ཞུ་བར་བསམ་མོ། །བུམ་པ་སྟ་གོན་དུ་གནས་པའོ།། །།དེ་ནས་སྔར་བདག་གི་དཀྱིལ་འཁོར་མ་བསྡུས་ན་འདིར་དཀྱིལ་འཁོར་བསྡུ

༑ བཟླས་པ་བྱ་བའམ་ཉལ་བའི་རྣལ་འབྱོར་གྱིས་ཉལ། ཐོ་རངས་སྟ་གོན་གྱི་ལྷ་ལ་མཆོད་བསྟོད་ཅི་འགྲུབ་བྱས་ལ། ནམ་མཁའི་དབུས་སུ་ ¡Ã འདེགས་ ( ¡¶ ཞ ¡· གཤེགས་ ) པར་ཡང་གསུང་ན། ཕྱག་ལེན་ལ་བདག་གི་ཐུགས་ཀར་བསྡུ་བ་ཉིད་མཛད་དེ་གཞུང་ནས་ཀྱང་དེ་འབྱུང་ངོ༌། །དེ་ནས་ལས་ཀྱི་རྗེས་མི་མངོན་པར་བྱས་ལ ༑ རྡུལ་ཚོན་གྱི་ཕྱོགས་དང་འབྲེལ་བར་བྱེད་ན་ཐིག་ལ་སོགས་པའི་ཆོ་ག་ལ་འཇུག་པར་བྱའོ། །སྟ་གོན་ཐམས་ཅད་བསྟན་ཟིན་ཏོ།། །།དེ་ནས་དཀྱིལ་འཁོར་ཞག་གི་ནུབ་མོར་གནས་ཁང་ཕྱག་དར་བྱས་ལ། བ་བྱུང་དང་བདུད་རྩི་བསྲེས་པས་བྱུགས་ལ། གསུམ་པ་ཐིག་གིས་བྲི་བའི་དཀྱིལ་འཁོར་གྱི་སྤྱོད་པ་ནི་གཉིས་ཏེ། ལས་ཀྱི་ཐིག་གིས་སའི་ཆ་རྣམ་པར་དབྱེ་བ་དང༌། ཡེ་ཤེས་ཀྱི་ཐིག་གིས་བྱིན་གྱིས་བརླབ་པའོ། །དེའང་གཞུང་ལས། དང་པོར་རྡོ་རྒྱུས་ཐིག་སོགས་ཀྱིས། །ཐིག་རྣམས་ཀུན་ཏུ་གདབ་པར་བྱ། །དེ་ཡི་སྟེང་དུ་ཡེ་ཤེས་ཐིག །ཀུན་ནས་ཡོངས་སུ་བརྐྱང་བར་བྱ། །ཞེས་འབྱུང་བས་ན་དང་པོ་ལས་ཀྱི་ཐིག་གིས་ཆ་དབྱེ་བར་བྱའོ། །དེ་ལ་ཐོག་མར་དཀྱིལ་འཁོར་གྱི་ས་གཞི་སྔར་ས་ཆོག་གམ་སྟ་གོན་གྱི་སྐབས་སུ་བྱ་བ་ཡིན་ཡང་སྐབས་སུ་བབས་པས་འདིར་བཤད་ན ༑ པ་ཉ་ ( ¡¶ ཞ ¡· ཎ་ ) རེག་གི་རྩིག་ངོས་སམ་ཕྱིའི་སྟེགས་བུའི་ཚད་ཀྱང་རུང་སྟེ། ངོས་རེ་ལ་ཁྲུ་གང་དང་དོ་པ་ནི་དངོས་གྲུབ་བམ་ཕྲིན་ལས་བསྒྲུབ་པའི་དཀྱིལ་འཁོར་ཡིན་ལ། ངོས་རེ་ལ་ཁྲུ་གསུམ་པ་ནས་བཅུ་དྲུག་པའི་བར་ནི་དམ་ཚིག་གི་དཀྱིལ་འཁོར་བདག་འཇུག་དང་སློབ་མ་དབང་བསྐུར་བ་ལ་བྱེད་པ་ཡིན་ནོ། ། ཕྱག་ལེན་ལ་ཕྱིའི་དཀྱིལ་འཁོར་གྱི་ངོས་རེ་ལ་ཁྲུ་གསུམ་མམ་བཞི་པ་ལ་ཕྱག་ལེན་མཛད་དོ། །དེ་ལྟ་བུའི་ས་གཞི་ལེགས་པར་བྱུགས་ལ་ཐིག་སྐུད་གསར་པ་མཛེས་པ་རྡོ་རྒྱུས་ལ་སོགས་པ་སྤངས་པས་གདབ་པ་ནི། ཆ་ཆེན་པོ་བཅུ་དྲུག་ཏུ་ཤེས་པར་བྱས་ལ་ཕྱིའི་དཀྱིལ་འཁོར་གྱི་དབྱིབས་ནི་དཀྱིལ་འཁོར་གཞན་དང་མཐུན་ནོ། ། ནང་ན་ཆ་ཆེན་པོ་བཞི་གནས་པ་ལས་ཆ་ཆེན་པོ་གཅིག་བདེ་ཆེན་འཁོར་ལོ་

( ¡¶ ཞ ¡· - ལོ་ ) ལ་བཏང་སྟེ། དེའི་ཡང་ཕྱེད་ལྟེ་བ་ལ། ཕྱེད་འདབ་མ་ལ། དེ་ནས་ཆ་ཆེན་གཉིས་ལ་ཐག་པ་བརྐྱང་བ་ཆ་ ( ¡¶ ཞ ¡· - ཆ་ ) གསུམ་མཉམ་དུ་བྱས་ལ། དབུས་སུ་ཕུར་བུས་བཏབ་ལ། དེ་ལ་སྲད་བུ་སྲ་ ( ¡¶ ཞ ¡· ཕྲ་ ) བ་གཉིས་ལྡབ་ཏུ་བྱས་ལ་རྡོ་རྒྱུས་ལ་སོགས་པས་འཁོར་ལོ་རེ་བསྐོར། དེ་ནས་རང་རང་གི་གནས་ཀྱི་ནང་དུ་པ་ཉ་ ( ¡¶ ཞ ¡· ཎ་ ) རེག་གི་ཕྱེད་ཙམ་རེ་བསྐོར་ལ། ལྟེ་བའི་གེ་སར་དང་གྲི་གུག་ལ་སོགས་པའི་ར་བ་བྱའོ། །རྡོ་རྒྱུས་ལ་སོགས་པའི་པདྨ་དང་འཁོར་ལོའི་རྩིབས་དང་ཀ་བའི་རི་མོ་བྲིའོ། །ཆ་ཆེན་གཅིག་དམ་ཚིག་གི་འཁོར་ལོ་སྟེ་ལྷ་སྣམ་ལ་བཞག་གོ ། སྤྱོད་པ་པ་ཉིད་ཀྱི་དགོངས་པའོ། །བླ་མ་མལ་གྱི་ཞལ་ནས། རྡོ་རྗེ་འཁོར་ལོ་ཆ་མཉམ་པར། །ཞེས་ཟེར་བས་ན་སློབ་དཔོན་གྱི་གསུང་དང་ཡང་མི་འགལ་ཏེ། སྒོའི་རྩར་པ་ཉ་ ( ¡¶ ཞ ¡· ཎ་ ) རེག་གི་ཚད་ཙམ་ཞིག་བཞག་ལ། དེ་ནས་ཚངས་ཐིག་གི་རྩར་ཐག་པ་བརྐྱང་སྟེ་དེ་ཆ་མཉམ་པ་ལྔ་རུ་བགོས་ལ་བསྐོར་ཏེ། དེའི་ཡང་རང་རང་གི་ནང་དུ་པ་ཉ་ ( ¡¶ ཞ ¡· ཎ་ ) རེག་གི་ཕྱེད་ཚད་ཙམ་མམ་པ་ཉ་ ( ¡¶ ཞ ¡· ཎ་ ) རེག་རེ་འོང་ཡང་ཉེས་པ་མེད་དེ་བསྐོར་གཅིག་ལ་དང་པོ་ལ་ལྟེ་བ་དང་གེ་སར། གཉིས་པ་ལ་འདབ་མ་དང་གྲི་གུག་གི་ར་བ། དེ་ནས་གསུམ་ལ་འཁོར་ལོ་གསུམ་དང་དེ་དག་གི་ར་བའོ། །ཆ་ཕྲན་གཅིག་བོར་བ་དེ་ལྷ་སྣམ་གྱི་དོད་ཡིན་ཏེ། ལྷ་མོ་རྣམས་ཀྱི་མཚན་མ་ནི་སྒོ་མཚམས་རང་དུ་བྲིའོ། །ལས་ཐིག་གིས་ཆ་རྣམ་པར་བགོ་བའོ།། དེ་ནས་ཡེ་ཤེས་ཀྱི་ཐིག་གིས་བྱིན་གྱིས་བརླབ་པ་ལ་གཉིས། ཐིག་ཉིད་བྱིན་གྱིས་བརླབ་པ་དང༌། དེ་གདབ་པའི་ཐབས་སོ། །དང་པོ་ནི་དཀར་པོ་ལྔ་གཅིག་ཏུ་བསྒྲིལ་བ་དང༌། སྔོན་པོ་ལྔ་གཅིག་ཏུ་བསྒྲིལ་བ་ལ་སོགས་པ་ཁ་དོག་ལྔའི་སྲད་བུ་ཚགས་བྱ། དེ་ནས་ཐིག་ཚོན་གཉིས་བྱིན་གྱིས་བརླབ་པ་དུས་གཅིག་ཏུ་མཛད་པས་ན་ཚོན་རྩི་ཡང་དཀར་པོའི་དཀར་པོ་དང༌། དཀར་པོའི་སེར་པོ་ཞེས་བྱ་བ་ལ་སོགས་པ་རེ་རེའང་ཁ་དོག་གི་ཁྱད་པར་ལྔ་ལྔར་བྱས་པའི་ཉི་ཤུ་རྩ་ལྔ་བསོགས་ལ།

ཚོན་གྱི་ནང་དུ་ཁ་དོག་དང་མཐུན་པའི་སྲད་བུ་བཞག སྔོན་པོ་དབུས་སུ་བཞགདཀར་པོ་ཤར་དུ། སེར་པོ་ལྷོར། དམར་པོ་ནུབ་ཏུ། ལྗང་གུ་བྱང་དུ་བཞགམཆོད་ཡོན་ཞབས་བསིལ་སྔོན་དུ་འགྲོ་བའི་མཆོད་པ་ལྔ་དང་གཏོར་མ་དང་བདུད་རྩི་བཤམ། བདག་གི་རྣལ་འབྱོར་དྲན་པར་བྱ། ཐིག་ཚོན་སྟོང་པར་བསྒོམ། ཡིག་འབྲུ་ལྔ་ལས་ཁ་དོག་དང་མཐུན་པར་རིགས་ལྔའི་ཧེ་རུ་ཀ་བསྒོམ། གོ་ཆ་དྲན་པ་བྱ། རིགས་ལྔའི་ཡེ་ཤེས་པ་དཔག་ཏུ་མེད་པ་སྤྱན་དྲངས་ལ་བསྟིམ། ཕྱི་མཆོད་དང༌། བདུད་རྩི་དང༌། བསྟོད་པ་བྱ། དེ་དག་ཞུ་བ་ལས་བྱུང་བའི་ཐིག་ཚོན་དུ་བསྒོམ། ཨོཾ་བཛྲ་སཱུ་ཏྲ་ས་མ་ཡ་མ་ཏི་ཀྲ་མ་ཧོཿཞེས་བརྗོད་ཅིང་བླ་མའི་མཐེབ་སྲིན་གྱིས་རྡུལ་ཚོན་མཉེ། སྔར་ཐིག་སྐུད་ ¡Ã ཁ་དོག་ ( ¡¶ ཞ ¡· - ཁ་དོག་ ) མ་བསྒྱུར་ན་རྡུལ་ཚོན་དང་འདྲེས་པར་མཉེས་ལ་ཁ་དོག་བསྒྱུར། ཐིག་དང་ཚོན་གཟི་བརྗིད་འབར་བར་བསམ་ཞིང་གཟི་བརྗིད་བསྐྱེད་པའོ། །དེ་ནས་སློབ་མ་མཁའ་འགྲོ་མའམ་ཁཎྜ་རོ་ཧཱར་བསམས་ལ་ཐིག་སྐུད་རྣམས་སོ་སོར་བརྐྱང་ལ་བསྒྲིལ་བར་བྱ་སྟེ། ཡུམ་གྱི་ཉེ་བའི་སྙིང་པོ་ལན་མང་དུ་བཟླས། རྩ་བའི་སྔགས་གཉིས་སུ་མེད་པ་ཡང་བཟླས་པ་བྱ་སྟེ། འདི་ནི་ཐིག་ཚོན་གཟི་བརྗིད་བསྐྱེད་པའི་སྐབས་སུའང་བཟླས་སོ། །དེའང་ཐིག་སྐུད་བསྒྲིལ་ཟིན་པ་དང༌། རྡོ་རྗེ་ལ་དཀྲིས་ལ་ཆང་ལ་བདུད་རྩི་སྦྱར་བས་གཏོར་བར་བྱ་སྟེ་བྱིན་གྱིས་བརླབ་པའོ། །དེ་ནས་ཇི་ལྟར་གདབ་པའི་ཐབས་ནི་བླ་མས་རྣལ་འབྱོར་པའི་ཤར་ཏེ། འཇིག་རྟེན་པའི་ལྷོར་བསྡད་ལ་སློབ་མ་རྣལ་འབྱོར་པའི་ནུབ་སྟེ་འཇིག་རྟེན་པའི་བྱང་དུ་གནས་པ་ལ་ཛཿཛཿཞེས་བརྗོད་དེ་ཐིག་གཏད། དེས་ཀྱང་ཛཿཛཿབརྗོད་ཅིང་བླངས་ལ། བླ་མས་ཐིག་སྐུད་ཀྱི་དཀྱིལ་ནས་ལག་པ་གཡས་པས་བཟུང་སྟེ། སྟེང་ནས་གཅུས་ཏེ་བླངས་ལ་འོག་ན་ཡར་ལ་བཏབ་པས་ཐིག་སྐུད་ཀྱི་སྒྲ་ལས་ཕྱོགས་བཅུ་ན་བཞུགས་པའི་སངས་རྒྱས་ཐམས་ཅད་ཀྱི་སེམས་ཅན་ཀྱི་དོན་མཛོད་ཅིག་ཅེས་འབྱུང་བར་ཡང་བསམ།

།ངག་ཏུ་ཡང་བརྗོད་ལ་བར་སྣང་ལ་ཐིག་རྗེས་བསམ་མོ། །དེ་ནས་གཡོན་བསྐོར་གྱིས་བླ་མ་འཇིག་རྟེན་པའི་ནུབ་ཏུ་འདུག སློབ་མ་གཡོན་བསྐོར་གྱིས་ཕྱྀན་ནས་ཤར་དུ་བསྡད་ལ་ཚངས་ཐིག་གཉིས་པ་གདབ་བོ། །ཐིག་སྐོར་བྱེད་པའི་ཚེ་ནི་ཕན་ཚུན་རྒྱབ་སྤྲད་ཅིང་འགྲོ་བར་བྱའོ། །དེ་ལ་གཞུང་གཞན་ལས་ལོགས་ཐིག་འབྱུང་ཡང་འདིར་སྔོན་ལ་མཚམས་ཐིག་འདེབས་པས་ན་བླ་མ་འཇིག་རྟེན་པའི་མེར་བསྡད་ལ། སློབ་མ་རླུང་དུ་གནས་པ་དང་མཚམས་ཐིག་དང་པོ་གདབ་བོ། །དེ་ནས་ཡང་གཡོན་བསྐོར་གྱིས་སློབ་མས་བླ་མའི་རྒྱབ་ནས་ཕྱིན་ཏེ་དབང་ལྡན་དུ་བསྡད། བླ་མས་ཀྱང་སློབ་མའི་རྒྱབ་ནས་ཕྱིན་ཏེ་བདེན་བྲལ་དུ་ཕྱིན་ནས་མཚམས་ཐིག་གཉིས་པ་གདབ་བོ།། དེ་ནས་སློབ་མ་དེ་ཉིད་དུ་གནས་ནས་སློབ་དཔོན་གཡོན་སྐོར་གྱིས་མེར་སོང་སྟེ་ཤར་གྱི་ལོགས་ཐིག་གདབ། སློབ་དཔོན་དེ་ཉིད་དུ་གནས་སློབ་མ་གཡོན་བསྐོར་གྱིས་བདེན་བྲལ་དུ་གནས་ཏེ་ལྷོའི་ལོགས་ཐིག་གདབ། དེ་ནས་སློབ་མ་དེ་ཉིད་དུ་གནས་པ་དང་བླ་མ་རླུང་དུ་སོང་ལ་ནུབ་ཀྱི་ལོགས་ཐིག་གདབ། བླ་མ་དེ་ཉིད་དུ་གནས་ལ་སློབ་མ་གཡོན་བསྐོར་གྱིས་དབང་ལྡན་དུ་སོང་ལ་བྱང་གི་ལོགས་ཐིག་གདབ་བོ། །དེ་ལྟར་ན་གཡོན་བསྐོར་དུ་འགྲོ་བ་མ་འཁྲུལ་བ་དང༌། ལོགས་ཀྱི་ཐིག་རྗེས་རྣམས་གཡས་བསྐོར་དུ་འོང་བ་དང༌། འཇིག་རྟེན་པའི་དབང་ལྡན་དུ་བླ་མ་མི་འགྲོ་བ་དང༌། རྣལ་འབྱོར་པའི་ཕྱོགས་དང་འཇིག་རྟེན་པའི་ཕྱོགས་སོ་སོར་ཤེས་པར་བྱ་བ་གལ་ཆེའོ། །ཐིག་གིས་བྲི་བ་རྣམས་བསྟན་ཟིན་ཏོ།། །།དཀྱིལ་འཁོར་གྱི་སྤྱོད་པ་བཞི་ ( ¡¶ ཞ ¡· གསུམ་ ) པའམ། ཡང་ན་བྲི་བ་གཉིས་པ་ཚོན་གྱིས་བྲི་བ་ནི། རྡུལ་ཚོན་རབ་རིན་པོ་ཆེ། འབྲིང་འབྲས་ལ་སོགས་པ་ལ་ཁ་དོག་བསྒྱུར་བ། ཐ་མ་ནི་དུར་ཁྲཽད་ཀྱི་སོ་ཕག་ལ་སོགས་པ་སྟེ། ཐ་མ་འདི་དག་ནི་ཇི་ལྟར་ཁ་དོག་མཛེས་པའང་བསོགས་ལ། ཐམས་ཅད་ལ་ཡང་སྐྱེས་པའི་རུས་པའི་ཕྱཻ་མས་གཏོར་ཏེ། ཆོས་ཐམས་ཅད་བདག་མེད་པ་རྡོ་རྗེ་འཛིན་པའི་དབུགས་དབྱུང་མཚོན་པའོ།

།འདིར་ཚོན་བྱིན་གྱིས་བརླབ་སྟེ་དེ་ནི་ཐིག་གི་བྱིན་གྱིས་བརླབ་པ་དང་མཐུན་ཏེ། དེ་ནི་གོང་དུ་བརྗོད་ཟིན་ཏོ། །དེ་ནས་བྲི་བ་ནི་ཚོན་རྣམས་བླ་མའི་ཉེ་འཁོར་དུ་བཞག་ལ། བླ་མ་ལག་པ་གཡོན་པའི་ ¡Ã རྡོ་རྗེ་ཁུ་ཚུར་གྱིས་ ( ¡¶ ཞ ¡· - རྡོ་རྗེ་ཁུ་ཚུར་གྱིས་ ) ལྷའི་ང་རྒྱལ་བརྟན་པོ་དང་ལྡན་པས་དབང་ལྡན་གྱི་མཚམས་ནས་བརྩམས་ཏེ་གཡས་བསྐོར་དུ་བྲི་བར་བྱ་སྟེ། དེ་ཡང་ནང་གི་ནང་དུ་ནག་པོ། དེ་ནས་ལྗང་གུ། དེ་ནས་དམར་པོ། དེ་ནས་སེར་པོ། ཕྱི་རོལ་དུ་དཀར་པོ་བྲི་བར་བྱ་སྟེ། དེ་ཡང་འཆི་བའི་སྐྱོན་སྤང་བར་བྱ་བའི་ཕྱིར་མ་ཆད་པ། ཕན་ཚུན་ ( ¡¶ ཞ ¡· + སེམས་ ) གདུངས་པའི་སྐྱོན་སྤང་བར་བྱ་བའི་ཕྱིར་ཡོན་པོ་མ་ཡིན་པ་སྟེ་དྲང་བ། ¡Ã བྲི་བ་ ( ¡¶ ཞ ¡· རི་མོ་ ) དམའ་བ་དང་མི་མཉམ་ན་འབྲས་བུ་མི་འགྲུབ་པའི་ཕྱིར་མཉམ་ཞིང་མཐོ་བར་བྲི་བར་བྱ། འདྲི་བའི་དུས་སུ། ཡང་འདི་སྐད་དུ། འདི་ནི་ཆོས་དབྱིངས་དག་པ་སྟེ། །སེམས་ཅན་ཁམས་ནི་འགྲོལ་བྱེད་པ། །དཔལ་ལྡན་ཁྲག་འཐུང་རྒྱལ་པོ་ཉིད། །དེ་བཞིན་གཤེགས་པ་ཀུན་གྱི་གནས། །ཉེས་པ་ཀུན་ལས་རྣམ་གྲོལ་བ། །ཚོན་གྱི་ལས་ནི་ཡང་དག་བརྩམ། །ཞེས་བརྗོད་ཅིང་བྲི་བར་བྱའོ ༑ ༑ དེ་ནས་ཡིད་ཀྱིས་མཆོད་པ་ལྔ་ཕུལ་ལ། ཐོད་པས་ཁ་བཅད་དེ་རྡོ་རྗེ་ལ་ཡེ་ཤེས་ཀྱི་ཐིག་སྐུད་དཀྲིས་པས་སྟེང་ནས་མནན་ལ། ཕྱིས་དེའི་མཚམས་སུ་སླེབ་སླེབ་ཏུ་ཁ་མི་དབྱེ་བར་བཞག མཚམས་སུ་སླེབ་པ་དང་ཁ་ཕྱེ་ལ་ཚོན་པྲ་བརྟག་སྟེ། ཆད་པ་ལ་སོགས་པ་མཚན་མ་ངན་ན་སྦྱིན་སྲེག་དང༌། གཏོར་མ་ལ་སོགས་པས་བགེགས་གཞོམ་པ་དང༌། དཀོན་མཆོག་མཆོད་དེ་གསོལ་བ་གདབ་པ་ལ་སོགས་པ་བྱའོ། །དེ་ལྟར་དབང་ལྡན་གྱི་རྩིག་པ་བྲི་བ་ཟིན་ནས། ཐོད་པ་དང་རྡོ་རྗེས་མནན་པའི་རྗེས་ཐོག་ལ་སྔར་གྱི་ཕུར་བུ་ཕྱུང་སྟེ། ཕུར་བུའི་རྗེས་ཚོན་གྱི་དགང་བ་ནི ༑ ནང་གི་འོག་ཏུ་དཀར་པོ། དེ་ནས་སེར་པོ། དེ་ནས་དམར་པོ། དེ་ནས་ལྗང་གུ ༑ དེ་ནས་སྔོན་པོས་དགང་ངོ༌། །དེ་ཡན་ཆད་རྡོ་རྗེ་སློབ་དཔོན་འབའ་ཞིག་གི་ལས་ཡིན་ནོ།

།དེ་ནས་ནི་སློབ་མ་རྣམས་ཀྱིས་བྲི་བར་བྱའོ། །དེའང༌། སློབ་དཔོན་གྱིས་ནི་དང་པོར་དགྱེ། །ཕྱི་ནས་ཀུན་ཏུ་སློབ་མས་སོ། །ཞེས་འབྱུང་བས་སོ། །དེ་ལ་ཚོན་གྱི་ཁ་དོག་ནི་འདི་ཡིན་ཏེ། ལྟེ་བ་ནག་པོ། གེ་སར་སེར་པོ། པདྨའི་འདབ་མ་ཤར་སྔོ། ལྷོ་སེར། ནུབ་དམར། བྱང་ལྗང༌། མཚམས་ཀྱི་འདབ་མ་དང་གོང་རས་ཅི་མཛེས་བྲི། གྲི་གུག་གི་ར་བའི་གཞི་ཚོན་སྔོན་པོ་ལ་གྲི་གུག་ནག་པོ ༑ འཁོར་ལོ་གསུམ་གྱི་གཞི་ནི་སྔོན་པོ་སྟེ། ཨིནྡྲ་ནཱི་ལའི་ས་གཞི་ལ། །འཁོར་ལོ་གསུམ་གྱི་བདག་ཉིད་བསམ། །ཞེས་འབྱུང་བས་སོ། །འཁོར་ལོ་རྣམས་ཀྱི་རྩིབས་ནི་ཐུགས་ཀྱི་སྔོ་སྐྱ། གསུང་གི་དམར་པོ། སྐུའི་དཀར་པོ། ར་བ་རྣམས་དང༌། ཀ་བ་རྣམས་ཀྱི་གཞི་ཚོན་ནི་སེར་པོ་སྟེ། ངོ་བོ་ལ་སྔོན་པོར་འོང་ཡང་ཁ་དོག་འདྲེས་པའི་སྐྱོན་སྤང་བའི་ཕྱིར་སེར་པོར་བྱས་ན་མཛེས་སོ། །འཁོར་ལོ་གསུམ་གྱི་ར་བ་དང་ཀ་བ་ལ་སོགས་པ་རང་རང་གི་ཁ་དོག་དང་མཐུན་ནོ། །སྒོའི་ཕྱོགས་ནི་ཤར་སྔོ ༑ ལྷོ་སེར། ནུབ་དམར། བྱང་ལྗང༌། རྩིག་པ་ལྔ་ནི་བརྗོད་ཟིན་ཏོ། །འདོད་ཡོན་དམར་པོ་ལ་ལྷ་མོའི་མཚན་མ་ཅི་མཛེས་སུ་གདབ་བོ། །ཕ་གུ་སེར་པོ། དྲ་ཕྱེད་ཀྱི་གཞི་སྔོན་པོ་ལ། དྲ་བ་དཀར་པོས་བྱའོ། །མདའ་ཡབ་ནི་ལྗང་གུའམ་སྣ་ཚོགས་སུ་བྱའོ། །ཕྱི་རོལ་གྱི་ས་གཞི་ནི་ཉི་མའི་ཁ་དོག་སྟེ་ལྗང་སེར་དུ་བྱའོ། །རྡོ་རྗེའི་ར་ནི་སྒོའི་ཁ་དོག་དང་མཐུན་ནོ། །དེ་ནས་དུར་ཁྲོད་བརྒྱད་ཀྱི་ས་གཞི་སྒོའི་ཕྱཻད་ཚད་ཙམ་ཞིག་བཞག་ནས་ཕྱོགས་སྐྱོང་དང༌། ཤིང་དང༌། ཞིང་སྐྱོང་དང༌། སྤྲིན་དང༌། ཀླུའི་དབང་པོ་རྣམས་ནི་ཅིས་ཀྱང་དགོས་ལ་མཆོད་རྟེན་དང་མེ་ལ་སོགས་པ་ནི་ཅི་གྲུབ་པ་བྲིས་ཏེ། གཞིའི་ཚོན་དང་དེ་དག་ནི་ཇི་ལྟར་མཛེས་པར་བྱའོ

༑ ༑ དེ་ནས་རྡོ་རྗེ་ར་བའི་གཞི་སྔོན་པོ་ལ་རྡོ་རྗེ་དཀར་པོར་བྱའོ། །མེ་རིའི་གཞི་སེར་པོ་ལ་དམར་པོས་བྲིའོ། །དེ་ནས་ལྷའི་མཚན་མ་དགོད་པ་ནི། ལྟེ་བར་རྡོ་རྗེ་དང་གྲི་གུག་སྔོན་པོ། ཤར་དུ་རྡོ་རྗེ་ཁ་ཊྭཱཾ་ག་སྔོ་སྐྱ། བྱང་དུ་རལ་གྲི་ཁ་ཊྭཱཾ་ག་ལྗང་སྐྱ ༑ ནུབ་ཏུ་པདྨ་ཁ་ཊྭཱཾ་ག་དམར་སྐྱ། ལྷོར་རིན་ཆེན་ཁ་ཊྭཱཾ་ག་སེར་སྐྱ། མཚམས་སུ་བུམ་པ་སེར་པོ་བཞིའི་སྟེང་དུ་ཐོད་པ་དཀར་པོ། ཐུགས་ཀྱི་འཁོར་ལོ་ལ་རྡོ་རྗེ་གྲི་གུག་སྔོ་སྐྱ། གསུང་གི་འཁོར་ལོ་ལ་པདྨ་གྲི་གུག་དམར་སྐྱ། སྐུའི་འཁོར་ལོ་ལ་གྲི་གུག་དཀར་པོ། སྒོ་མའི་ལ་སྒོའི་ཁ་དོག་དང་མཐུན་པ། མཚམས་མ་བཞི་ནི་ཕྱེད་ཕྱེད་སྒོའི་ཁ་དོག་དང་མཐུན་པས་ཕྱེད་པ་སྟེ། སྔོ་སེར་ལ་སོགས་པ་བརྒྱད་ཀ་ཡང་གྲི་གུག་རྩེ་མོ་ཕྱིར་བསྟན་པ་ཡིན་ནོ། །གཙོ་བོ་དང་འཁོར་ལོ་གསུམ་ལ་ཡབ་ཀྱི་མཚན་མ་ནི་གཡས་སུ་བྲི་ལ། ཡུམ་གྱི་མཚན་མ་ཡང་གཡོན་དུ་བྲིའོ། །ལྷ་ཐམས་ཅད་ལ་ཡང་ཐུན་མོང་དུ་གདན་པདྨ་དང་ཉི་མ། རྒྱབ་ཡོལ་མེ་འོད་རེ་བྱའོ། ། དཀྱིལ་འཁོར་འབྲི་བར་མི་འགྲུབ་པའི་གང་ཟག་གིས་བྲིས་སྐུ་ཙམ་ལ་བརྟེན་ནས་བྱེད་ན། རས་ལ་སོགས་པ་གཙང་མའི་གདན་གྱི་སྟེང་དུ་བྲིས་སྐུ་ལེགས་པར་བཀྲམ་ལ་མཆོད་གཏོར་བཤམས་པའི་རྗེས་ལ་ཞལ་དབྱེའོ། །ཚོན་གྱིས་བྲི་བ་བསྟན་ཟིན་ཏོ།། །།གང་ལྟར་ཡང་དེའི་རྗེས་ལ་རྒྱན་དགྲམ་པ་ནི་ཐོག་མར་བུམ་པ་དབུལ་ཏེ། རྣམ་རྒྱལ་གྱི་བུམ་པ་ནི་འཇུག་པའི་སྒོའི་ཤར་དང༌། ཤར་ལྷོའི་བར་དེར་བཞགལས་ཐམས་ཅད་པའི་བུམ་པ་ནི་འཇུག་པའི་སྒོའི་ཤར་དང་བྱང་ཤར་གྱི་བར་དེར་བཞག གཞན་སྒོ་མཚམས་མ་བརྒྱད་ཀྱི་བུམ་པ་ནི་ཕྱོགས་མཚམས་བརྒྱད་དུ་བཞག་གོ །དེ་ནས་དཀྱིལ་འཁོར་གྱི་འཁོར་ར་ཁོར་ཡུག་ཏུ་མེ་ཏོག་ལ་སོགས་པའི་མཆོད་པ་ཇི་ཙམ་འབྱོར་ཚད་བཤམ། ནང་གི་མཆོད་པ་དང༌། ཀུ་ཤ་དང༌། རས་ཟུང་གི་མཆོད་པ་ཡང་བཤམ། གཏོར་མ་ནི་སྔོན་དུ་འགྲོ་བའི་གཏོར་མ་དང༌། ཚོགས་དང་འབྲེལ་བའི་གཏོར་མ་གཉིས་ཏེ་གསུམ་བཤམ།

གཞན་ཡང་དཀྱིལ་འཁོར་ལ་དགོས་པའི་ཡོ་བྱད་ཏིང་ལོ་དང༌། ཆང་བུ་དང་ ¡Ã གཏོར་མ་དང་ ( ¡¶ ལུ ¡· - གཏོར་མ་དང་ ) ། ཡུངས་དཀར་དང༌། གུ་གུལ་དང༌། མེ་ལོང་ཡང་སྟ་གོན་བྱ། སློབ་མ་ལ་དགོས་པའི་ཡོ་བྱད་གདོང་གཡོགས་དང༌། མེ་ཏོག་ཕྲེང་བ་དང༌། ཡང་སྔར་དཀྱིལ་འཁོར་ལ་དགོས་པའི་ཡོ་བྱད་བཞིན་ཏིང་ལོ་དང༌། ཆང་བུ་དང༌། གཏོར་མ་དང་ ༑ ཡུངས་དཀར་དང༌། གུ་གུལ་དང༌། ( ¡¶ ལུ ¡· + མེ་ལོང་བཤམ། སློབ་མ་ལ་དགོས་པའི་ཡོ་བྱད་གདོང་གཡོགས་དང་ཏིང་ལོ་དང་ ) ཏིལ་དང༌། ¡Ã མེ་ཏོག་ཕྲེང་བ་དང༌། ( ¡¶ ཞ ¡· - མེ་ཏོག་ཕྲེང་བ་དང༌། ) དབུ་རྒྱན་དང༌། རྡོ་རྗེ་དང༌། དྲིལ་བུ་དང༌། མེ་ལོང་དང༌། འཁོར་ལོ་དང༌། འབུད་དུང་དང༌། པུ་སྟི་རྣམས་ཀྱང་སྟ་གོན་བྱའོ། །དེ་ནས་ཕྱི་དྲོའི་དུས་སུ་དམ་ཚིག་དང་ལྡན་པའི་དཔའ་བོ་དང་རྣལ་འབྱོར་མ་རྣམས་སྤྱན་དྲངས་ལ་གྲལ་བྱ། སྔོན་དུ་འགྲོ་བའི་གཏོར་མ་བཏང༌། མཆོད་པ་བྱིན་དབབ། མཎྜལ་དང་མེ་ཏོག་ཕྲེང་བ་ཕུལ་ལ་ལྷའི་རྣལ་འབྱོར་ལ་གནས་པར་གསོལ་བ་གདབ། ཡི་གེ་བརྒྱ་པས་རྒྱུད་སྦྱང༌། དེ་ནས་བདག་ཉིད་ལྷའི་རྣལ་འབྱོར་རྫོགས་པར་བསྐྱེད། བདག་ཉིད་ལ་ཚེས་བཅུའི་དུས་བཞིན་མཆོད་པ་ཅི་འགྲུབ་བྱ། དེ་ནས་བདག་གི་དཀྱིལ་འཁོར་སྣ་བུག་གཉིས་ནས་སྙིང་གར་བསྡུ། དེ་ནས་མདུན་གྱི་དཀྱིལ་འཁོར་གྱི་བྱ་བ་བྱས་ཏེ ༑ དེ་ལ་རྡུལ་ཚོན་གྱིས་བྲིས་པའམ། རས་བྲིས་ཀྱི་དཀྱིལ་འཁོར་དེ་ལ་བགེགས་སྦྱང་བ་དང༌། བདག་དང་སློབ་མ་གཉིས་ཀའི་སྡིག་པ་སྦྱང་བ་དང༌། དཀྱིལ་འཁོར་གྱི་དྲི་མ་སྦྱང་བའོ། །དང་པོ་ནི་གསུམ་སྟེ། ཞི་བ་དང༌། ཞི་དྲག་ཕྱེད་མ་དང༌། དྲག་པོས་སྦྱང་བའོ། །དང་པོ་ནི། གཏོར་མ་གཅིག་ལ་སརྦ་བིགྷྣཱན་ན་མཿསརྦྦ་ཏ་ཐཱ་ག་ཏེ་བྷྱོ་བི་ཤྭ་མུ་ཁེ་བྷྱཿ སརྦྦ་ཐཱ་ཁཾ་ཨུངྒ་ཏེ་སྥ་ར་ཎ་ཨི་མཾ་ག་ག་ན་ཁཾ་གྲྀ་ཧྞེ་དཾ་བ་ལིནྟེ་སྭཱ་ཧཱ། ཞེས་བྱ་བས་གཡས་སུ་བསྐོར་ཞིང་བཏང་སྟེ་ཞི་བས་སྦྱང་བའོ། །གཉིས་པ་རྫས་ཞི་བ་ལ་སྔགས་དྲག་པོས་ཞི་དྲག་ཕྱེད་མས་སྦྱང་བ་ནི། ཏིང་ལོ་དང་ཆང་བུ་གཅིག་ལའང་སུམྦྷ་ནི་ལ་སོགས་པ་བརྗོད་ལ་བསྐོར་ཞིང་བཏང་ངོ༌།

།གསུམ་པ་རྫས་དང་སྔགས་གཉིས་ཀ་དྲག་པོས་སྦྱང་བ་ནི། གུ་གུལ་གྱི་བདུག ཡུངས་དཀར་གྱིས་བརྡེག་ཅིང༌། སུམྦྷ་ནི་ལ་སོགས་པ་བཟླས་པ་ནི་དྲག་པོའི་སྦྱང་བའོ། །དེ་ནས་བདག་དང་སློབ་མ་གཉིས་ཀྱི་སྡིག་པ་སྦྱང་བ་ནི། གཡས་སུ་མེ་དང༌། གཡོན་དུ་ཆུ། མདུན་དུ་ཏིལ་བཞག་ལ། བདག་གི་སྙིང་ག་ནས་ཚེ་ཐོག་མ་མེད་པ་ནས་ཀྱི་སྡིག་པ་རྣམས་ཡི་གེ་ཀཾ་གི་རྣམ་པས་བྱུང་ནས་སྣ་སྒོར་སྡིག་པ་རྭ་ཅན་གྱི་རྣམ་པར་གྱུར་ནས་མདུན་གྱི་ཏིལ་ལ་ཐིམ་པར་བསམས་ལ། ལག་པ་གཉིས་ཀའི་མཐེབ་སྲིན་གྱི་ཏིལ་བླངས་ལ། ཨོཾ་བཛྲ་ཌཱ་ཀ་ཁ་ཁ་ཁཱ་ཧི་ཁཱ་ཧི་སརྦྦ་པཱ་པཾ་ད་ཧ་ན་བྷསྨིངྐུ་རུ་སྭཱ་ཧཱ། ཞེས་བརྗོད་ཅིང་གཡས་ཀྱི་མེར་བསྲེག གཡོན་གྱི་ཆུར་བླུགས་ལ། དེ་ནས་མི་དེ་ཡང་གཡོན་གྱི་ཆུར་བླུགས་ལ་ལམ་གྱི་བཞི་མདོར་དོར་བར་བྱའོ། །སློབ་དཔོན་དང་སློབ་མ་གཉིས་ཀྱི་སྡིག་པ་སྦྱང་བའོ། །དེ་ནས་ ¡Ã དཀྱིལ་འཁོར་ ( ¡¶ ཞ ¡·¡¶ ལུ ¡· ལས་ཐམས་ཅད་པའམ་དྲི་མ་ཁྲུས་ཀྱི་བུམ་པ་ལོགས་ན་བཅས་ན་དེའི་དྲི་ཞིམ་པོའི་ཆུས་བྲི་སྐུ་ ) ལ་མེ་ལོང་བསྟན་ཏེ། ¡Ã མེ་ལོང་གི་ནང་དུ་དཀྱིལ་འཁོར་གྱི་ ( ¡¶ ཞ ¡·¡¶ ལུ ¡· དེའི་ ) གཟུགས་བརྙན་འཆར་བར་བྱས་ལ། ཇི་ལྟར་བལྟམས་པ་ཙམ་གྱིས་ཀྱང༌། །ལྷ་རྣམས་ཀྱིས་ནི་ཁྲུས་གསོལ་ལྟར། །ལྷ་ཡི་ཆུ་ནི་དག་པ་ཡིས། །དེ་བཞིན་བདག་གིས་ཁྲུས་བྱའོ། །ཞེས་པ་དང༌། ཨོཾ་སརྦྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲེ་ཡེ་ཧཱུྃ ༑ ཞེས་ ¡Ã བརྗོད་ཅིང་ ( ¡¶ ཞ ¡· - བརྗོད་ཅིང ་ ) དྲི་མ་ཁྲུས་ཀྱི་བུམ་པ་རྒྱས་པར་བྱེད་ན་བརྒྱད་དམ། བསྡུ་ན་གཅིག་ལས་མེད་ཀྱང་རུང་སྟེ། ལོགས་སུ་བཅས་པ་ཡོད་ན་དེའི་ཆུས་བཀྲུ། དེ་མེད་ན་ལས་ཐམས་ཅད་པའི་བུམ་པའི་ཆུས་རྡུལ་ཚོན་ནམ། བྲིས་སྐུ་འབྲི་མཁན་གྱི་ལྷ་བཟོ་ལ་སོགས་པའི་མི་གཙང་བའི་དྲི་མ་ཐམས་ཅད་བཀྲུའོ ༑ ༑ དེ་ནས་རས་སམ་དར་ལ་སོགས་པ་གཙང་མས་སྐུ་ཕྱིས་ལ་མཁའ་འགྲོ་ལྔའི་ས་བོན། ཨོཾ་ཧཱུྃ་ཏྲཱྃ་ཧྲཱིཿཨཿཞེས་ངག་ཏུ་བརྗོད་ཅིང་དངོས་སུ་དཀྱིལ་འཁོར་ལ་བྱེད་པར་བསམས་ལ།

མེ་ལོང་གི་ངོས་ལ་དྲིའི་ཐིག་ལེ་ལྔ་བྱའོ། །དེ་ནས་སློབ་དཔོན་བདག་ཉིད་ཀྱང་གདོང་ལ་སོགས་པ་བཀྲུའོ། །བྲི་བ་དང༌། རྒྱན་དགྲམ་པ་བསྟན་ཟིན་ཏོ།། །། ¡Ã དེ་ནས་དཀྱིལ་འཁོར་གྱི་སྤྱོད་པ་ལྔ་པ་བསྐྱེད་ཅིང་བྱིན་གྱིས་བརླབ་པ་ལ། དང་པོ་བསྐྱེད་པ་ནི། རྡུལ་ཚོན་ནམ། རས་བྲིས་ཀྱི་དཀྱིལ་འཁོར་དེ་སྔར་སྟ་གོན་གྱི་སྐབས་སུ་བཤད་པ་བཞིན་མི་དམིགས་པའི་སྟོང་པ་ལས་པྃ་ལས་པདྨ། རྃ་ལས་ཉི་མའི་དཀྱིལ་འཁོར་གྱི་སྟེང་དུ་ཧཱུྃ་ལྗང་གུ་ལས་སྣ་ཚོགས་རྡོ་རྗཻ་ལྟེ་བ་ལ་ཧཱུྃ་གིས་མཚན་པ་བསམ། དེའི་ལྟེ་བའི་ཧཱུྃ་ལས་འོད་འཕྲོས་པས་སྲུང་བའི་འཁོར་ལོ་ཇི་ལྟ་བ་བཞིན་དུ་བསམ། དེའི་ནང་དུ་འབྱུང་བ་རིམ་བརྩེགས་ལུགས་བཟློག་རི་རབ་ཐིག་ལེ་སེར་པོ་དང་བཅས་པར་གྱུར་པ་ལས་ལུགས་འབྱུང་གཞལ་ཡས་ཁང་དང་བཅས་པ་བསྐྱེད། པུ་ཛཱ་ལ་སོགས་པ་ངག་ཏུ་བརྗོད་ཅིང༌། དེར་རང་བཞིན་གྱིས་གྲུབ་པའི་ཡུལ་ཉི་ཤུ་རྩ་བཞི་དུར་ཁྲོད་དང་བཅས་པ་ཡང་བསམས་ལ། དེ་དག་གི་དབུས་སུ་ཨཱ་ལི་ལས་ཟླ་བ། ཀཱ་ལི་ལས་ཉི་མ། བར་དུ་ཧཱུྃ་ལས་རྡོ་རྗེ་ཧཱུྃ་གིས་མཚན་པ་དེ་ཐམས་ཅད་ཡོངས་སུ་གྱུར་པ་ལས་ལྷ་སུམ་ཅུ་སོ་བདུན་དུས་གཅིག་ཏུ་རྫོགས་པར་བསྐྱེད་ལ། དེ་ལ་གོ་ཆ་བཅིང༌། ཡེ་ཤེས་པ་བཅུག དབང་བསྐུར་ཞིང་རྒྱས་གདབ་པའི་བར་དུ་བྱའོ། ། ( ¡¶ ཞ ¡· - དེ་ནས་་་་་་་དུ་བྱའོ། ། ) དེ་ནས་ལྷ་རྣམས་བྱིན་གྱིས་བརླབ་པར་བྱ་སྟེ། དབྱུག་པ་གཅིག་གི་རྩེ་མོ་ལ་ལས་ཀྱི་རྡོ་རྗེ་སྐུད་པས་བཅིངས་ལ་དེ་ལ་གཟུངས་ཐག་བཏགས་ཏེ། བླ་མས་གཟུངས་ཐག་ནས་བཟུང་བ་ལས་ཀྱི་རྡོ་རྗེ་སློབ་མས་དབྱུག་པ་བཟུང་སྟེ། ལྷ་གང་བྱིན་གྱིས་བརླབ་པའི་གནས་དེར་རྡོ་རྗེའི་རྩེ་མོས་རེག་ཅིང་བྱིན་གྱིས་བརླབ་པའི་སྔགས་རྣམས་བརྗོད་པར་བྱ་སྟེ ༑ དེ་ལ་དྲུག་ཡོད་པ་ལས། དང་པོ་རང་རང་གི་སྔགས་ཀྱིས་བྱིན་གྱིས་བརླབ་པ་ནི ༑ གཙོ་བོ་ཡབ་ཡུམ་ལ་སྙིང་པོ་གཉིས་ཀྱིས། ལྷ་གཞན་རྣམས་ལ་རང་རང་གི་སྔགས་བརྗོད་པས། ཐོད་པ་བཞི་ལ་འབྲུ་གསུམ་བརྗོད་ཅིང་བྱིན་གྱིས་བརླབ་བོ།།

གཉིས་པ་མན་ཆད་ནི་ཐོད་པ་ ¡Ã མན་ཆད་ ( ¡¶ ལུ ¡· བཞི་ ) ལའང་བྱིན་གྱིས་བརླབ་པའི་སྔགས་ལ་ཁྱད་མེད་དེ། གཙོ་བོ་ནས་སྒོ་མའི་བར་དུ་རེག་ཅིང་བྱའོ། །དེ་ལ་གཉིས་པ་ནི། ཨོཾ་སརྦྦ་བུནྡྷ་ཌཱ་ཀི་ནཱི་ཡེ་བཛྲ་ཝརྞྞ་ནཱི་ཡེ་ཧཱུྃ་ཧཱུྃ་ཕཊ། ཅེས་བྱ་བ་ཡུམ་གྱི་ཉེ་སྙིང་གིས་བྱིན་གྱིས་བརླབ་བོ། །གསུམ་པ་ནི། ཨོཾ་ཀཱ་ཀཱ་སྱེ། ཨུ་ལཱུ་ཀཱ་སྱེ། ཤྭ་ནཱ་སྱེ། ཤུ་ཀ་རཱ་སྱེ་ཧཱུྃ་ཧཱུྃ་ཕཊ། ཅེས་བརྗོད་ཅིང་སྒོ་མ་བཞིའི་སྔགས་ཀྱིས་བྱིན་གྱིས་བརླབ་བོ། ། ¡Ã དེ་ནས་བཞི་པ་ནི་ངག་ཏུ་ཨཱ་ལི་ཟློས་ཤིང་དེ་བཞིན་དུ་ལྷ་ཐམས་ཅད་ཀྱི་གནས་སུ་རེག་པ་ནི་ལྷ་ཐམས་ཅད་ལ་འདྲ་སྟེ། ( ¡¶ ལུ ¡· - དེ་ནས་་་་་་་འདྲ་སྟེ༑ ) ཨཱ་ལིའི་བྱིན་གྱིས་བརླབ་པའོ། །ལྔ་པ་ཀཱ་ལི་ཟློས་ཤིང་ཀཱ་ལིའི་བྱིན་གྱིས་བརླབ་སྟེ། ཨཱ་ལི་ཀཱ་ལི་གཉིས་ལ་མགོར་ཨོཾ་དང་མཐར་ཧཱུྃ་ཧཱུྃ་ཕཊ། ཅེས་པ་ཡང་སྦྲེལ་ལོ། །དེ་ནས་དྲུག་པ་ཡི་གེ་བརྒྱ་པའི་བྱིན་གྱིས་བརླབ་པས་བརྟན་པར་བྱའོ།། བསྐྱེད་ཅིང་བྱིན་གྱིས་བརླབ་པ་བསྟན་ཟིན་ཏོ།། །། ¡Ã དེ་ནས་དཀྱིལ་འཁོར་གྱི་སྤྱོད་པ་དྲུག་པ་མཆོད་པ་བྱ་བ་ནི། སྔགས་དང༌། ཕྱི་མཆོད་དང༌། རིག་མ་བཅུ་དྲུག རིན་ཆེན་སྣ་བདུན། འདོད་ཡོན་ལྔ། བདུད་རྩི། མཉེས་མཆོད། ཡིད་ལས་བྱུང་བའི་མཆོད་པ། བསྟོད་པ་གང་རུང་གིས་བསྟོད་པ་ནི་ཚེས་བཅུའི་མཆོད་པ་བཞིན་བྱས་ལ། རས་ཟུང་དང་ཀུ་ཤ་དང་འཁྱུད་པའི་མཆོད་པ་གསུམ་ནི་སྔར་སྟ་གོན་གྱི་སྐབས་སུ་བསྟན་པ་བཞིན་བྱའོ། །སངས་རྒྱས་ལ་མཆོད་པའོ། །དེ་ནས་དུར་ཁྲོད་ཀྱི་བདག་པོ་ལ་གཏོར་མ་རྒྱ་ཆེན་པོ་བཏང༌། ( ¡¶ ལུ ¡· - དེ་ནས་་་་་་་པོ་བཏང༌། ) དེ་ནས་ཚོགས་ཀྱི་ཡོ་བྱད་བླངས་ལ་བྱིན་གྱིས་བརླབས་ནས་ཕུད་བླ་མ་དང་དཀྱིལ་འཁོར་དང་གཏོར་མ་ལ་ཕུལ་ལ། དམ་ཚིག་ཅན་གྱི་སྐྱེ་བོའི་ཚོགས་པ་རྣམས་ལ་བཟའ་བཏུང་གི་ལོངས་སྤྱོད་ཀྱིས་ཚིམ་པར་བྱའོ། ། ¡Ã དེ་ནས་དཀྱིལ་འཁོར་གྱི་སྤྱོད་པ་བདུན་པ་འཇུག་པ་ལ་སློབ་དཔོན་བདག་ཉིད་ཀྱིས།

དཀྱིལ་འཁོར་གྱི་གཙོ་བོ་ལ་དཀྱིལ་འཁོར་དུ་འཇུག་པ་ནས་བཟུང་སྟེ། སློབ་མ་ལ་ཇི་ཙམ་བསྐུར་ཚད་ཀྱི་དབང་བླང་ངོ༌། །དེའང་བདག་འཇུག་འདི་ནི་ལྷག་མ་ལ་སོགས་པ་མ་བསྡུས་པའི་སྔོན་དུ་བྱས་ཀྱང་བཏུབ། ཡང་ན་ལྷག་མ་ལ་སོགས་པ་ཚོགས་ཀྱི་འཁོར་ལོའི་མཇུག་རྫོགས་ནས། བདག་འཇུག་བྱས་པའི་རྗེས་ལ་བར་མ་ཆད་པར་སླཽབ་མ་འཇུག་པ་བྱས་ཀྱང་བཏུབ་སྟེ། ཕྱག་ལེན་ལ་ནི་གཙོར་གཞན་ཚོགས་ལ་ལོངས་སྤྱོད་པའི་སྐབས་འདིར་བདག་འཇུག་བྱས་ནས་དེ་ཟིན་པ་དང༌། ལྷག་མ་བསྡུས་ཏེ་གཏང༌། བཀྲ་ཤིས་བརྗོད། ཡི་གེ་བརྒྱ་པས་ཆོ་ག་ལྷག་ཆད་ཁ་བསྐང་ ༑ སྨོན་ལམ་གདབ། འཇིག་རྟེན་པའི་གཏོར་མ་དང༌། ཆོ་ག་བལྟ་བར་མི་འདོད་པ་རྣམས་བསྲུང་བ་བྱས་ལ་རང་རང་གི་གནས་སུ་གཏང་ངོ༌། །དེ་ཙམ་གྱིས་ནི་དཀྱིལ་འཁོར་ཆེན་པོ་མཆོད་ཅིང་བདག་འཇུག་པའི་ཆོ་ག་བསྟན་ཟིན་ཏོ ( ¡¶ ལུ ¡· - དེ་ནས་་་་་་་ཟིན་ཏོ ) །། །།དེ་ནས་སློབ་མ་དཀྱིལ་འཁོར་དུ་འཇུག་པ་ལ་གཉིས། ཕྱིའི་འཇུག་པ་དང༌། ནང་འཇུག་གོ །དང་པོ་ལ་བདུན། ཡོན་དབུལ་བ་དང༌། བདེན་པའི་སྟོབས་བརྗོད་པ་དང༌། གདོང་བཅིང་བ་དང༌། མེ་ཏོག་ཕྲེང་བ་གཏད་པ་དང༌། འདོད་པ་དྲི་ཞིང་ལན་གདབ་པ་དང༌། ནང་གི་སེམས་བསྐྱེད་པ་དང༌། གསང་བར་གདམས་ཏེ་ནང་དུ་འཇུག་པའོ། །དང་པོ་ནི། སློབ་མ་རྣམས་ཁྲུས་བྱེད་དུ་བཅུག་སྟེ་ནང་དུ་བོས་ནས། ཡོལ་བའི་ཕྱི་རོལ་དུ་གྲལ་ལ་རིམ་གྱིས་འཁོད་དུ་གཞུག མཎྜལ་དང་འཇུག་པའི་ཡོན་ཕུལ་ལ། ¡Ã སློབ་དཔོན་གྱིས་ལས་ཐམས་ཅད་ཀྱི་བུམ་པ་དང༌། གདོང་གཡོགས་དང༌། མེ་ཏོག་གི་ཕྲེང་བ་དང༌། རྡོ་རྗེ་ཁྱེར་ལ་ལྷའི་ང་རྒྱལ་བརྟན་པར་བྱའོ། ། ( ¡¶ ལུ ¡· - སློབ་དཔོན་་་་་་་པར་བྱའོ།། ) གཉིས་པ་སློབ་མ་རྣམ་སྣང་དུ་བསྐྱེད་ལ། དེ་ནས་བདེན་པའི་སྟོབས་བརྗོད་པ་ནི། ཆོས་རྣམས་གཟུགས་བརྙན་ལྟ་བུ་སྟེ། ། གསལ་ཞིང་དག་ལ་རྙོག་པ་མེད། །གཟུང་དུ་མེད་ཅིང་བརྗོད་དུ་མེད། །རྒྱུ་དང་ལས་ལས་ཡང་དག་འབྱུང༌། །དེ་བཞིན་དེ་ཉིད་ངེས་པར་འབྱུང༌། །བདེན་པ་དེ་ཡིས་དཀྱིལ་འཁོར་ནི།

།གཟུགས་བརྙན་གསལ་བར་སློབ་མ་རྣམས། །ཀུན་གྱིས་དྲི་མེད་མཐོང་བར་ཤོག །ཅེས་ལན་གསུམ་བརྗོད་དོ། །གསུམ་པ་གདོང་བཅིང་བ་ནི། ཨཱ་ཁཾ་བཱི་ར་ཧཱུྃ་ཞེས་བརྗོད་ལ་གདོང་གཡོགས་དར་དམར་པོས་བཅིང༌། བཞི་པ་མེ་ཏོག་གི་ཕྲེང་བ་ལག་ཏུ་གཏད་ལ། ལས་ཐམས་ཅད་པའི་བུམ་པའི་ཆུས་སྤྱི་བོ་ནས་བྲན་ཞིང་སུམྦྷ྄་ནི་བཟླས་སོ། །དེ་ནས་ལྔ་པ་འདོད་པ་དྲི་བ་ནི། ( ¡¶ ཞ ¡· + བུ་ ) ཁྱཽད་སུ་ཡིན་ཅི་ལ་དགའ་ཞེས་ལན་གསུམ་དྲིའོ། །སློབ་མས་སྐལ་བཟང་བདག་བདེ་བ་ཆེན་པོ་ལའོ། །ཞེས་པས་ལན་གདབ་བོ། །དེ་ནས་དྲུག་པ་ཕྱྀའི་འཇུག་པ་ཕྱི་ནང་གི་སེམས་བསྐྱེད་པ་ནི་སྙིང་གར་རྡོ་རྗེ་གཟུང་ལ། སྙིང་གའི་ནང་དུ་རྡོ་རྗེ་དཀར་པོ་རྩེ་ལྔ་པ་ཤིན་ཏུ་འོད་འཕྲོ་བར་བསྒོམ་དུ་བཅུག་ལ། བདག་གིས་ཀྱང་བསམ་ཞིང༌། ངག་ཏུ་ཨོཾ་བཛྲ་ཡོ་ག་ཙིཏྟ་ཨུཏྤཱ་ད་ཡཱ་མི། སུ་ར་ཏེ་ས་མ་ཡ་སྟྭཾ། ཧོ་སིདྡྷི་བཛྲ་ཡ་ཐཱ་སུ་ཁཾ། ཞེས་བརྗོད་ཅིང༌། དེ་ནས་བདུན་པ་ ¡Ã གསང་བར་གདམས་ཤིང་ནང་དུ་གཞུག་པ་ནི། ( ¡¶ ལུ ¡· - གསང་བར་་་་་་་གཞུག་པ་ནི། ) སློབ་དཔོན་གྱིས་ཡོལ་བའི་ཕྱི་རོལ་དུ་དམ་ལ་བཞག་པ་ནི། འདི་སྐད་བརྗོད་པར་བྱ་སྟེ། དེང་ཁྱོད་དེ་བཞིན་གཤེགས་པ་ཐམས་ཅད་ཀྱི་བྱིན་གྱིས་རློབ་པར་འགྱུར་གྱི། དེ་བཞིན་གཤེགས་པ་ཐམས་ཅད་ཀྱི་གསང་ཆེན་དམ་པ་འདི་དེ་བཞིན་གཤེགས་པ་ཐམས་ཅད་ཀྱི་དཀྱིལ་འཁོར་དུ་མ་ཞུགས་པ་རྣམས་ཀྱི་མདུན་དུ་སྨྲ་བར་མི་བྱ་ཞིང༌། མ་དད་པ་རྣམས་ལ་ཡང་མ་ཡིན་ནོ། ། ¡Ã ཞེས་བརྗོད་དེ་དེ་ནས་ཧཱུྃ་ཛཿཧཱུྃ་ ( ¡¶ ལུ ¡· ཛཿཧཱུྃ་བྃ་ཧོཿ ) ཞེས་བརྗོད་ཅིང་སློབ་མའི་ལག་པ་གཡས་པ་ནས་རྡོ་རྗེས་དྲངས་ལ་ཡོལ་བའི་ནང་དུ་གཞུག་ཅིང༌། དཀྱིལ་འཁོར་གྱི་ཤར་ཕྱོགས་ཀྱི་སྒོ་ནས་ཞུགས་ནས་གཙོ་བོ་ཞལ་བཞི་ཕྱག་བཅུ་གཉིས་པའི་དྲུང་དུ་འདུག་པར་མོས་ཤིག །ཅེས་བརྗོད་དོ། །དེ་ཙམ་གྱིས་ནི་ཕྱིའི་འཇུག་པའོ། །དེ་ནས་གཉིས་པ་ནང་འཇུག་ལ་བཅུ་དྲུག་ ( ¡¶ ལུ ¡· བཞི་ ) སྟེ། དམ་ཚིག་བསྒྲགས་པ་དང༌། ¡Ã བསྲུང་བ་བྱ་བ་དང༌།

( ¡¶ ལུ ¡· - བསྲུང་བ་བྱ་བ་དང༌། ) ལྷར་བསྐྱེད་ཅིང་གོ་ཆ་བཅིང་བ་དང༌། དཔའ་བོ་བསྐུལ་བ་དང༌། ཕྱག་དང་སྐྱབས་འགྲོ་གསོལ་བ་གདབ་པ་དང་བཅས་པ་དང༌། སྦྱང་བ་བྱ་བ་དང༌། ལྷར་བསྐྱེད་པ་དང༌། ཕྱག་བྱ་བ་དང༌། སྡོམ་པ་གཟུང་བ་དང༌། དམ་ལ་བཞག་པ་དང༌། གསོལ་བ་གདབ་པ་དང༌། ཡེ་ཤེས་དབབ་ཅིང་བརྟན་པར་བྱ་བ་དང༌། ནམ་མཁའི་ཁ་དོག་དྲི་བ་དང༌། མེ་ཏོག་ཕྲེང་བ་གཏོར་བ་དང༌། མགོ་ལ་བཅིང་བ་དང༌། གདོང་གཡོགས་ཕྱེ་ལ་དཀྱིལ་འཁོར་བསྟན་པའོ། །དང་པོ་ནི། ¡Ã སློབ་དཔོན་གྱིས། ( ¡¶ ཞ ¡·¡¶ ལུ ¡· - སློབ་དཔོན་གྱིས། ) གོང་ནས་གོང་མའི་སྡོམ་པ་ནི། །བུ་ཁྱོད་ཀྱིས་ནི་གཟུང་བྱ་སྟེ། །གྲོལ་བའི་རྒྱུ་ནི་དེ་ལས་གཞན། །ཐབས་ནི་ཅུང་ཟད་ཡོད་མ་ཡིན། །ཞེས་བརྗོད་ལ་སྡོམ་པ་བསྒྲགས་སོ། །དེ་ནས་གཉིས་པ་ཡི་གེ་བདུན་པ་བརྗོད་ཅིང་བདུད་རྩི་ཁར་བླུགས་ལུས་ལ་ཡང་གཏོར་རོ། །དེ་ནས་གྲུབ་ན་སྟ་གོན་བཞིན་སྤྲོ་བ་བསྐྱེད་དེ་ཕྱག་ལེན་ལ་ནི་མི་མཛད་དེ། དེ་ནས་གསུམ་པ་སློབ་མ་ལྷག་པའི་ལྷར་མོས་ལ་གོ་ཆ་དགོད། དེ་ནས་བཞི་པ་དཔའ་བོ་བསྐུལ་བ་ནི

༑ སློབ་མ་རྣམས་ཀྱང་འོག་མ་འོག་མའི་མཐེ་བོང་གཡས་པ་རྣམས་གོང་མ་གོང་མའི་ལག་པ་གཡོན་པས་བཟུང༌། སློབ་མའི་གཙོ་བོའི་མཐེ་བོང་གཡས་པ་སློབ་དཔོན་གྱི་གཡོན་པས་བཟུང་ལ། ཨོཾ་ཤྲཱི་ཧེ་རུ་ཀཱ་ཡ་བིདྨ་ཧེ། བིདྱཱ་རཱ་ཛ་ཡ་དྷི་མ་ཧེ་སྭཱ་ཧཱ། ཞེས་རང་གི་སེམས་ཉིད་ལ་དཔའ་བོ་བསྐུལ་ལོ། ། ¡Ã དེ་ནས་ལྔ་པ་ཕྱག་དང་སྐྱབས་འགྲོ་གསོལ་གདབ་དང་བཅས་པ་ནི། སློབ་མ་རྗེས་ཟློས་བྱེད་དུ་བཅུག་ལ་སློབ་དཔོན་གྱིས། ( ¡¶ ཞ ¡·¡¶ ལུ ¡· - དེ་ནས་་་་་་་དཔོན་གྱིས། ) གང་གི་དྲིན་གྱིས་བདེ་ཆེན་ཉིད། །སྐད་ཅིག་ཉིད་ལ་འཆར་བ་གང༌། །བླ་མ་རིན་ཆེན་ལྟ་བུའི་སྐུ། །རྡོ་རྗེ་ཅན་ཞབས་པད་ལ་འདུད། །ཅེས་པས་བླ་མ་ལ་ཕྱག་འཚལ། སངས་རྒྱས་ཀུན་གྱྀ་རང་བཞིན་སྐུ། །སློབ་དཔོན་ལ་ནི་སྐྱབས་སུ་མཆི། །ཞེས་པས་སྐྱབས་འགྲོ་བྱ། དཔའ་བོ་རྣལ་འབྱོར་མ་འཁོར་ལོ། །རྣལ་འབྱོར་གནས་ལ་བདག་ཕྱག་འཚལ། ། ཞེས་པས་ལྷག་པའི་ལྷ་ལ་ཕྱག་འཚལ་ཞིང་སྐྱབས་སུ་འགྲོ་བར་བྱའོ། །དེ་ནས་སློབ་མས་སློབ་དཔོན་ལ་གསོལ་བ་གདབ་པ་ནི། དོན་དམ་སྨྲ་བའི་སེང་གེ་རྣལ་འབྱོར་ཞེས་བྱ་བ། །ཉོན་མོངས་གཅོད་པའི་དོན་ལ་ཤིན་ཏུ་མཁས་གྱུར་པ། །སྲིད་པའི་ཉེས་བརྒྱ་བསྐྱེད་རྩ་ཉོན་མོངས་ཆོམས་མཛོད་ལ། །རྣལ་འབྱོར་དོན་དམ་རྒྱལ་པོ་དེ་ཉིད་བདག་ལ་གྲུབ་པར་མཛོད། །ཅེས་ལན་གསུམ་དུ་གསོལ་བ་གདབ ༑ དེ་ནས་སློབ་དཔོན་གྱིས་ལྷ་ལ་གསོལ་བ་གདབ་པ་ནི། དེ་བཞིན་གཤེགས་པ་ཀུན་གྱི་གནས། །ཧེ་རུ་ཀ་དཔལ་གྲོང་ཁྱེར་མཆོག །སྙིང་པོའི་དཀྱིལ་འཁོར་འདི་རུ་ནི། །བདག་གིས་སློབ་མ་གཞུག་པར་བགྱི། །ཞེས་ལན་གསུམ་གྱིས་གསོལ་བ་གདབ་བོ། །དེ་ནས་དྲུག་པ་སྦྱང་བ་ནི། གྲུབ་ན་སྔར་དཀྱིལ་འཁོར་ལ་བྱས་པ་བཞིན་བགེགས་སྦྱང་བ་དང༌། སྡིག་པ་སྦྱང་བ་དང༌། བུམ་པའི་ཆུས་དྲི་མ་སྦྱང་བ་དང་གསུམ་ཀ་བྱའོ། །མ་གྲུབ་ན་བགེགས་སྦྱང་བ་ཙམ་ལ་བརྟེན་ཀྱང་རུང་ངོ༌། །དེ་ནས་བདུན་པ་ནང་དུ་འཇུག་པ་དངོས་ནི། སློབ་མ་སྐད་ཅིག་གིས་སྟོང་པར་བསྒོམས་ལ།

¡Ã སྟོང་པའི་ངང་ལས་ ( ¡¶ ཞ ¡· - སྟོང་པའི་ངང་ལས་ ) མངོན་བྱང་ལྔའམ་སྐད་ཅིག་ཙམ་གྱིས་ཧེ་རུ་ཀ་ཕྱག་བཅུ་གཉིས་པར་བསྐྱེད། དེའི་སྙིང་གར་ཡེ་ཤེས་ཀྱི་དཀྱིལ་འཁོར་རྫོགས་པར་བསྐྱེད། ཡེ་ཤེས་པ་རྣམས་ལྷའི་རྣམ་པའམ། ཨཱ་ལི་ཀཱ་ལིའི་རྣམ་པར་བཀུག་སྟེ་སློབ་མའི་སྙིང་གར་བསྟིམ་ལ། ( ¡¶ ཞ ¡· + སློབ་མའི་ ) ལུས་ཐམས་ཅད་ལྷའམ་ཡིག་འབྲུའི་རྣམ་པས་ཁྱབ་པར་བསམ། དེ་ཙམ་གྱིས་ལྷ་དང་སྐལ་བ་མཉམ་པར་བྱས་ཤིང་དཀྱིལ་འཁོར་དུ་འཇུག་པའི་ངོ་བོ་ཡིན་ནོ ༑ ༑ དེ་ནས་བརྒྱད་པ་ཕྱག་བྱ་བ་ནི། ཨོཾ་ན་མཿཏེ་ཧཱུྃ། ན་མཱ་མི་ཧཱུྃ། ན་མོ་ན་མ་ཧཱུྃ་སྭཱ་ཧཱ། ཞེས་བྱ་བས་ལུས་ངག་ཡིད་གསུམ་གྱི་སྒོ་ནས་འཇུག་པའི་སྒོ་ལྷོ་ཕྱོགས་ནས་ཕྱག་གསུམ་བྱའོ། །སྤྲོས་པ་ལ་དགའ་བས་ནི་གཡོན་བསྐོར་གྱིས་ཕྱོགས་ཐམས་ཅད་ནས་ ( ¡¶ ཞ ¡·¡¶ ལུ ¡· + ཕྱག་ ) བྱ་སྟེ། འཇུག་པའི་སྒོ་ལྷོ་ཕྱོགས་ནས་ཐལ་མོ་སྤྱི་བོར་སྦྱར་ལ་ངག་ཏུ། ཨོཾ་སརྦ་བཱྀ་ར་ཡོ་གི་ནཱི་པཱུ་ཛོ་ ( ¡¶ ལུ ¡· ཙ་ ) པསྠ་ནཱ་ཡ་ཨཱཏྨ་ནཾ་ནིརྱཱ་ཏ་ཡཱ་མི། སརྦ་ཏ་ཐཱ་ག་ཏ་ཝཱི་ར་ཡོ་གི་ནཱི་ཨཱཏྨ་ཌཱ་ཀི་ནཱི་ཡ་ཨ་དྷི་ཏིཥྛ་སྭ་མཱཾ། ཞེས་བརྗོད་ཅིང་ལུས་ཐམས་ཅད་ཀྱིས་ཕྱག་བྱེད་དུ་གཞུག་གོ །དེ་ནས་གཡོན་བསྐོར་གྱིས་འཇིག་རྟེན་པའི་ཤར་དུ་ཕྱིན་ལ། ཨོཾ་སརྦ་ཝཱི་ར་ཡོ་གི་ནཱི་པཱུ་ཛ་ཨ་བྷི་ཥེ་ཀཱ་ཏ་ཡ་ཨཱཏྨ་ནཾ་ནིརྱཱ་ཏ་ཡཱ་མི། སརྦ་ཏ་ཐཱ་ག་ཏ་ཝཱི་ར་ཡོ་གི་ནཱི་ཨཱཏྨ་ལཱ་མཱ་ཨ་བྷི་ཥིཉྩ་མཱཾ ༑ ཞེས་བརྗོད་ལ་ཕྱག་བྱའོ། །དེ་ནས་འཇིག་རྟེན་པའི་བྱང་ནས་ཐལ་མོ་དཔྲལ་བར་བཞག་ལ། ཨོཾ་སརྦ་ཝཱི་ར་ཡོ་གི་ནཱི་པཱུ་ཛ་པྲ་ཝཱརྟྟ་ནཱ་ཡ་ཨཱཏྨ་ནཾ་ནིརྱཱ་ཏ་ཡཱ་མི། སརྦ་ཏ་ཐཱ་ག་ཏ་ཝཱི་ར་ཡོ་གི་ནཱི་ཨཱཏྨ་ཁཎྜ་རོ་ཧཱ་པྲ་ཝཱརྟྟ་ན་ཡ་མཱཾ། ཞེས་བརྗོད་ལ་ཕྱག་བྱའོ ༑ ༑ དེ་ནས་འཇིག་རྟེན་པའི་ནུབ་སྒོར་ཐལ་མོ་སྤྱི་གཙུག་ཏུ་བཞག་ལ། ཨོཾ་སརྦ་ཝཱི་ར་ཡོ་གི་ནཱི་པཱུ་ཛ་ཀརྨཱ་ནི་ཨཱཏྨ་ནཾ་ནིརྱཱ་ཏ་ཡཱ་མི། སརྦ་ཏ་ཐཱ་ག་ཏ་ཝཱི་ར་ཡོ་གི་ནཱི་ཨཱཏྨ་རཱུ་པ་ནི་ཀརྨ་ཀུ་རུ་མཱཾ།

ཞེས་བརྗོད་ལ་ཕྱག་བྱའོ། །དེ་རྣམས་དངོས་སུ་ཕྱཽགས་ཐམས་ཅད་དུ་འགྲོ་ས་མེད་ན་ཡིད་ཀྱིས་བྱེད་དུ་གཞུག་གོ། དེ་ནས་དགུ་པ་བསྡོམ་པ་གཟུང་བ་ནི། འདིའི་ལུགས་ཀྱི་སྡོམ་པ་བསྒྲགས་པ་ཙམ་གྱིས་ཀྱང་དབོག་པར་བཞེད་པས་ཐོག་མར་བསྒྲགས་པ་ནི། སངས་རྒྱས་ཆོས་དང་དགེ་ འདུན་ཏེ། །དཀོན་མཆོག་གསུམ་ལ་སྐྱབས་སུ་སོང༌། །འདི་ནི་སངས་རྒྱས་རིགས་ཡིད་འོང༌། །སྡོམ་པ་བརྟན་པོར་གྱུར་པའོ། །རྡོ་རྗེ་དྲིལ་བུ་ཕྱག་རྒྱ་ནི། །བློ་ཆེན་ཁྱོད་ཀྱིས་གཟུང་བར་བྱ། །བྱང་ཆུབ་སེམས་གང་དེ་རྡོ་རྗེ། །ཤེས་རབ་དྲིལ་བུ་ཞེས་བསྒྲགས་སོ། །སློབ་དཔོན་ཁྱོད་ཀྱིས་གཟུང་བར་བྱ། །བླ་མ་སངས་རྒྱས་ཀུན་དང་མཉམ། །འདི་ནི་རྡོ་རྗེའི་རིགས་དག་པའི། །དམ་ཚིག་སྡོམ་པ་ཡིན་པར་བཤད ༑ ༑ རིན་ཆེན་རིགས་ལ་རྟག་ཏུ་ནི། །ཉིན་རེ་ཞིང་ཡང་ལན་དྲུག་ཏུ། །ཆོས་དང་ཟང་ཟིང་མི་འཇིགས་བྱམས། །སྦྱིན་པ་རྣམ་བཞི་རྟག་ཏུ་སྦྱིན། །ཕྱི་ནང་གསང་བ་ཐེག་པ་གསུམ། །དམ་པའི་ཆོས་ནི་མ་ལུས་གཟུང༌། །འདི་ནི་པདྨའི་རིགས་དག་པའི ༑ ༑ དམ་ཚིག་ཡིད་དུ་འོང་བའོ། །ལས་ཀྱི་རིགས་མཆོག་ཆེན་པོ་ལ། །སྡོམ་པ་ཐམས་ཅད་ལྡན་པར་ནི། །ཡང་དག་ཉིད་དུ་གཟུང་བར་བགྱི། །མཆོད་པའི་ལས་ཀྱང་ཅི་ནུས་བགྱྀས། །ཞེས་བརྗོད་པ་ནི་སྡོམ་པ་བསྒྲགས་པའོ། །དེ་ནས་སྡོམ་པ་བསྒྲགས་པའི་སྟེང་དུ་ཡང་གཟུང་བར་འདོད་ན། སློབ་མས་སློབ་དཔོན་གྱི་རྗེས་སུ་བཟླས་པ་བྱ་བ་ནི། སྲས་བཅས་སངས་རྒྱས་ཐམས་ཅད་དང༌། །དཔའ་བོ་རྣལ་འབྱོར་མ་རྣམས་ཀུན། །བདག་ལ་དགོངས་པར་མཛད་དུ་གསོལ། །བདག་མིང་འདི་ཞེས་བགྱི་བས་ནི། །དུས་འདི་ནས་ནི་བཟུང་ནས་སུ། །བྱང་ཆུབ་སྙིང་པོར་མཆིས་ཀྱི་བར། །ཇི་ལྟར་དུས་གསུམ་མགོན་པོ་རྣམས། །བྱང་ཆུབ་ཏུ་ནི་ངེས་མཛད་པའི། །བྱང་ཆུབ་སེམས་ནི་བླ་མེད་པ། །དམ་པ་བདག་གིས་བསྐྱེད་པར་བགྱིས ༑ ༑ སངས་རྒྱས་རྣལ་འབྱོར་སྡོམ་པ་ལ། །ཚུལ་ཁྲིམས་ཀྱི་ནི་བསླབ་པ་དང་ ༑ ༑ དགེ་བའི་ཆོས་ནི་སྡུད་པ་དང༌། །སེམས་ཅན་དོན་བྱེད་ཚུལ་ཁྲིམས་གསུམ

༑ ༑ བདག་གིས་བརྟན་པོར་གཟུང་བར་བགྱི། །རྡོ་རྗེ་རིགས་མཆོག་ཆེན་པོ་ རྗེ་བཙུན་གྲགས་པའི་གསུང་རབ་དཔེ་བསྡུར་མ་པོད་གསུམ་པ། མེས་པོའི་ཤུལ་བཞག་ལས། ས་སྐྱ་བཀའ་འབུམ། PAGE 168PAGE 167