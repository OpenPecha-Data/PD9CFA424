བཀབ་ནས། རང་གི་གནས་གསུམ་ཡི་གེ་གསུམ་གྱིས་བསྲུངས་ལ། ལོག་པའི་སྤྱོད་པ་སྤངས་ནས་ཅི་བདེ་བར་སྤྱད་དོ། །དུས་ཐམས་ཅད་དུ་སྒྲུབ་པ་ལ་བརྩོན་པ་དང༌། མ་ཡེངས་པ་གལ་ཆེའོ། །དེ་ལྟར་རྟག་ཏུ་བསྒྲུབས་པས་གྲུབ་པའི་མཚན་མ་འབྱུང་བར་འགྱུར་ཏེ

༑ རབ་ནག་པོ་ཆེན་པོ་དང་ལྷ་མོ་དངོས་སུ་མཐོང་བའམ། རྨི་ལམ་དུ་ཞལ་བསྟན་ནས་ཅི་འདོད་པ་སྟེར་བ་ལ་སོགས་པ་འབྱུང་ལ། འབྲིང་དུ་ཡང་རྟེན་དེ་ལས་སྒྲ་དང༌། འོད་འབྱུང་བ་དང༌། ཐ་མར་ཡང་རྨི་ལམ་ལྟས་སུ། སྲོག་ཆགས་གདུག་པ་ཅན་བསད་པ་དང༌། མི་ཤ་དམར་པོ་ཟ་བ་དང༌། གོ་མཚོན་བཟང་པོ་ཐོགས་པའི་དམག་གི་དཔུང་ཆེན་པོས་བདག་ལ་བསྐོར་ནས། བདག་གི་དོན་སྒྲུབ་པ་ལ་སོགས་པ་རྣམས་ནི་གྲུབ་པའི་རྟགས་ཡིན་ནོ། །དེ་དག་གིས་ནི་སྒྲུབ་པའི་ཆོ་ག་བསྟན་ཟིན་ཏོ།། །། གསུམ་པ་ལས་ལ་སྦྱར་བ་ནི། རྒྱུད་ལས། ཚ་བ་གསུམ་གྱིས་གཟུགས་བརྙན་ནི། །བྱས་ནས་ལུས་ལ་ཚེར་མས་དགང༌། །དུག་དང་སྐེ་སོགས་ཀྱིས་བྲི་ནས ༑ དེ་ནི་གོང་གི་མིང་གིས་ནི། །དེ་ནས་མེ་ལ་གདུང་བར་བྱ། (《 ཞ 》+ དེ་ཡི་དུས་ན་མི་སྣང་འགྱུར། ) ། ཞེས་གསུངས་པའི་དོན་ནི། ཐོག་མར་ལིངྒ་བཤམས་པར་བྱ་སྟེ། བག་ཕྱེ་ལ་ལྕགས་ཕྱེ་ཟངས་ཕྱེ་རྡོ་ཕྱེ། དགྲ་བོའི་རྐང་རྗེས་ཀྱི་རྡུལ་དང་དྲི་མ་གང་རྙེད་དང༌། ཚ་བ་གསུམ་ནི། དབྱི་མོང༌། སྲུབ་ཀལྕེ་ཚ་བ་གསུམ་མོ། །དེ་དག་སྤགས་པ་ལས་ལིངྒ་སོར་བརྒྱད་པ། སྐྱེ་མཆེད་རྣམས་གསལ་ཞིང་ཡོངས་སུ་རྫོགས་པར་བྱས་ལ་གདུག་པ་ཅན་གྱི་ཤིང་ལས་བྱུང་བའི་ཚེར་མས་ལུས་ལ་ཅི་རིགས་པར་དགང་བར་བྱའོ། །དེ་ནས་དེའི་སྙིང་གར་འཁོར་ལོ་གཞུག་པར་བྱ་སྟེ། མིའི་ལྤགས་པའམ་རླུང་གིས་ཁྱེར་བའི་ཤིང་ཤུན་ལ་ཁྲག་དང་སྐེ་ཚེ་དང༌། གྲིར་ཤི་བའི་ཁྲག་དང༌། རྒྱ་སྐྱེགས་ཀྱི་ཁུ་བ་རྣམས་ཀྱིས་སྣག་ཚ་བྱས་ལ། དེས་འཁོར་ལོ་རྩིབས་དྲུག་པ་ལྟེ་བ་དང་མུ་ཁྱུད་དང་བཅས་པ་བྲི། དེའི་རྩིབས་དྲུག་ལ། ཨི་དཾ་དུཥྟཾ་ཆེ་གེ་མོ་དཱི་ན་མེ་ཀེ་ན་མཱ་ར་ཡ་ཧཱུྃ་ཕཊ་ཅེས་བྲི། ལྟེ་བར་གཟུངས་རིང་སྤེལ་ཚིག་དང་བཅས་པ་བྲིས་ལ་རབ་ཏུ་གནས་པ་ནི། རང་ལྷག་པའི་ལྷའི་ང་རྒྱལ་དང་ལྡན་པས་མདུན་དུ་འཁོར་ལོ་བཞག་ལ། སྭ་བྷཱ་ཝས་སྟོང་པར་བསམ། ∶ དེའི་ (《 ཞ 》 - དེའི་ ) ངང་ལས་པདྨ་དང་ཉི་མའི་སྟེང་དུ་ཧཱུྃ་ལས་འཁོར་ལོ་ཇི་ལྟར་བྲིས་པ་བཞིན་བསྐྱེད་ནས།

རང་གི་སྙིང་གའི་ཧཱུྃ་དང་འཁོར་ལོའི་ཡིག་འབྲུའི་ཚོགས་ལས་འོད་ཟེར་གྱི་སྣང་བས་ཕྱོགས་བཅུའི་དེ་བཞིན་གཤེགས་པ་ཐམས་ཅད་ཀྱི་ཐུགས་ཀ་ནས་ཡེ་ཤེས་ཀྱི་འཁོར་ལོའི་རྣམ་པ་དང༌། ཡིག་འབྲུའི་རྣམ་པ་དུ་མ་སྤྱན་དྲངས་ནས་མདུན་དུ་བསྐྱེད་པ་དང་གཉིས་སུ་མེད་པར་བསྟིམ་ནས། མཆོད་པ་ལྔས་མཆོད་པས་གཟི་བརྗིད་དང་ལྡན་པར་འགྱུར་ཏེ། དེའི་ལྟེ་བའི་གཟུངས་ལས་ཕོ་ཉ་ཁྲོ་བོའི་ཚོགས་ལྕགས་ཀྱུ་དང་ཞགས་པ་ལ་སོགས་པ་ལག་ཆ་དུ་མ་འཛིན་པ་སྤྲོས་པས་བསྒྲུབ་བྱ་གང་ན་ཡོད་པའི་གནས་ནས་རང་དབང་མེད་པར་རླུང་གི་ཤུགས་ཀྱིས་བཀུག་ནས་ཛཿཧཱུྃ་བྃ་ཧོ༔ ཞེས་བྱ་བ་ཕྱག་རྒྱ་དང་བཅས་པ་ཡང་ཡང་དུ་ཁོའི་མིང་ཡིག་ལ་བསྟིམ་པར་བྱའོ། །དེ་ནས་འཁོར་ལོ་ལེགས་པར་དྲིལ་ལ་ཤན་པས་ཕྱིན་ཅི་ལོག་ཏུ་བཀལ་བའི་སྐུད་པས་རྒྱ་གྲམ་དུ་དཀྲིས་ནས། ལིངྒའི་སྙིང་གར་བཅུག་ལ་སྤྲ་ཚིལ་བཞུ་བས་བྱུགས་ཏེ། བཤང་ལམ་ནས་ལྕགས་ཀྱི་ཐུར་མས་སྙིང་གའི་འཁོར་ལོ་ལ་མ་སོང་བར་བུ་ག་བྱས་ལ། དེ་བསྒྲུབ་པའི་མཎྜལ་གྱི་ལྷོ་ཕྱོགས་སུ་འབྲུབ་ཁུང་གྲུ་གསུམ་པ། རྒྱ་དང་དཔངས་སུ་མཐེབ་སོར་བཅུ་གསུམ་པའི་ཚད་དང་ལྡན་པ་ལ་དུར་ཁྲོད་ཀྱི་སོལ་བས་བྱུགས་པའི་ནང་དུ་བཞག་ནས། རྡོ་ལེབ་ལ་སྣ་ཚོགས་རྡོ་རྗེ་བྲིས་པས་དགག་པར་བྱའོ། །དེ་ནས་རབས་ཆད་དམ་མཛེ་ཕོའི་ཐོད་པའི་ནང་དུ་ཡུངས་དཀར་དང་ཁྲག་སྣ་དང་དུག་སྣ་དང་ཐལ་ཆེན་བསྲེས་པས་བཀང་བའི་ཐུན་རྫས་བཤམ་པར་བྱའོ། །དེ་དག་ནི་སྔོན་འགྲོའོ། །དེ་ནས་དངོས་གཞིའི་བྱ་བ་ནི། རང་ལྷག་པའི་ལྷའི་ང་རྒྱལ་དང་ལྡན་པས། མདུན་གྱི་ནག་པོ་ཆེན་པོ་དང་ལྷ་མོ་གསལ་བར་དམིགས་ལ། རང་གི་སྙིང་གའི་ཧཱུྃ་ལས་འོད་འཕྲོས་པས་མགོན་པོ་དང་ལྷ་མོའི་ཐུགས་ཀར་ཕོག་པས་རྒྱུད་བསྐུལ་ནས། དེའི་ཐུགས་ཀ་ནས་སྔགས་མེ་སྟག་གི་རྣམ་པ་ཚ་ཞིང་རྩུབ་པ་དཔག་ཏུ་མེད་པ་འཕྲོས་ནས་མདུན་གྱི་ཐུན་རྫས་ལ་ཐིམ་པས། ཐུན་རྫས་ཁྲོ་བོའི་རྣམ་པ་རབ་ཏུ་ཁྲོས་པ། མཚོན་ཆ་དུ་མ་འཛིན་པ་མེ་འབར་ཞིང་མེ་སྟག་འཕྲོ་བ་དཔག་ཏུ་མེད་པར་གྱུར་པར་བསམ་ཞིང༌།

སྙིང་པོའི་སྔགས་གཙོ་བོར་གྱུར་པ་གཟུངས་རིང་དང་ལྷ་མོའི་བཟླས་པ་ཅི་ནུས་པ་བཟླས་པར་བྱའོ། །དེ་ནས་ཐུན་གྱི་རྗེས་སུ་ལིངྒ་ཁ་ཕྱེ་ལ་སྭ་བྷཱ་ཝས་སྟོང་པར་བསམ། སྟོང་པའི་ངང་ལས་ཎིའི་ཡི་གེར་གྱུར་པའམ། མིང་གི་དང་པོའི་ཡི་གེར་གྱུར་པ་ལས་བསྒྲུབ་བྱ་དབང་པོ་དང་སྐྱེ་མཆེད་ཡོངས་སུ་རྫོགས་པར་བསྐྱེད་ལ། གོང་བཞིན་རྣམ་པར་ཤེས་པ་ཡང་ནས་ཡང་དུ་བསྟིམ་ནས་ལིངྒ་དེ་ཉིད་དེར་ངེས་པར་དམིགས་ལ། དངོས་སུ་ཐུན་རྫས་ཀྱིས་བྲབ་ཅིང༌། ཡིད་ཀྱིས་ཐུན་རྫས་རྣམས་ཁྲོ་བོ་དང་མེའི་ཕུང་པོ་ཚ་ཞིང་རབ་ཏུ་གདུངས་པས་དགྲ་བགེགས་ཀྱི་ལུས་ལ་བྲབས་པས་ལུས་ཐལ་བའི་ཕུང་པོར་བྱས། སེམས་ཀྱི་སྡིག་སྒྲིབ་ཐམས་ཅད་བསྲེག་པར་བསམ་ཞིང་དྲག་ཏུ་བྲབ་པར་བྱའོ། །དེའི་ཚེ་ནག་པོ་ཆེན་པོ་དང༌། ལྷ་མོའི་ཐུགས་ཀ་ནས་སྤྲོས་པའི་ཁྲོ་བོ་མདའ་དང༌། མདུང་དང༌། རལ་གྲི་དང༌། ཐོ་ལུམ་མེ་འབར་བ་དུ་མ་ཐོགས་པ་བྱུང་ནས། དེ་རྣམས་ཀྱིས་བསྒྲུབ་བྱའི་ལུས་ལ་མཚོན་གྱི་ཆར་ཕབ་པར་བསམ་ཞིང་གཟུངས་རིང་གི་མཐར། ཨོཾ་ཤྲཱི་མ་ཧཱ་ཀཱ་ལཱ་ཡ་ཆེ་གེ་མོ་མཱ་ར་ཡ་ཧཱུྃ་ཧཱུྃ་ཕཊ། ཅེས་ཅི་ནུས་བཟླ་བར་བྱའོ། ། དེའི་མཐར་ལྷ་མོའི་སྔགས་སྤེལ་ཚིག་དང་བཅས་པ་བཟླའོ། །མཐར་བསྒྲུབ་བྱའི་རྣམ་ཤེས་མི་བསྐྱོད་པའི་ཞིང་དུ་སངས་རྒྱས། ལུས་ཐལ་བའི་རང་བཞིན་དུ་གྱུར་པ་བསམས་ལ་ལྷ་མཆོད་དེ་བཟོད་པར་གསོལ་ནས། ཕོ་ཉ་དེ་རྣམས་དེའི་ཐུགས་ཀར་བསྡུ། ལིངྒ་ཁ་བཅད་ལ་ ∶ གཏོར་མ་ (《 ཞ 》 རྟག་གཏོར་ ) ལ་སོགས་པས་མནན། རང་ཅི་བདེར་སྤྱད། དེ་ལྟ་བུ་ཐུན་བཞི་འམ་དྲུག་གིས་ངེས་པར་བསྒྲུབ། ཅི་ཞིག་ལྟར་ན་ལིངྒ་འགུལ་བ་ལ་སོགས་པའི་རྟགས་བྱུང་ན་མེས་གདུང་བར་བྱ་སྟེ། ཕྱི་དྲོའི་དུས་སུ་མཆོད་པ་དང༌། གཏོར་མ་སྔོན་དུ་སོང་ནས་འབྲས་ཀྱི་ཕུབ་མ་དུར་ཁྲོད་ཀྱི་མེ་སྤར་བ་དུ་བ་ཡལ་བ་ལ། ནག་པོ་ཆེན་པོའི་ཐུགས་ཀའི་ཧཱུྃ་ལས་ཡེ་ཤེས་ཀྱི་མེ་རབ་ཏུ་འབར་བ་འཕྲོས་ནས་ཐིམ་པས་མེ་དེ་ཚ་ཞིང་གདུང་བར་བསམ་མོ

༑ ༑ དེ་ལྕགས་ཀྱི་ཐུར་མས་ལིངྒའི་བཤང་ལམ་ནས་བཙུགས་ནས། བདག་གི་ལག་པ་གཡོན་པས་བཟུང་ལ་བླ་ལོག་སྒྱུར་ཞིང་སྤྲ་ཚིལ་མ་ཞུ་ཙམ་དུ་མེ་ལ་གདུངས་ལ། ལག་པ་གཡས་པས་ཕྲེང་བའི་གྲངས་བཟུང་ཞིང༌། ཨོཾ་ཤྲཱི་མ་ཧཱ་ཀཱ་ལཱ་ཡ་ཆེ་གེ་མོ་མཱ་ར་ཡ་ཧཱུྃ་ཧཱུྃ་ཕཊ། ཅེས་བཟླ་ཞིང་ནམ་ཕྱེད་ལ་ཐུག་གི་བར་དུ་བསྒྲུབ་པར་བྱའོ། །དེ་ནས་ལིངྒ་འབྲུབ་ཁུང་དུ་བཅུག་ནས་སྣ་ཚོགས་རྡོ་རྗེས་ཁ་བཅད་མེ་མ་ཤི་བར་བྱའོ། །དེ་ལྟ་བུ་ཞག་བདུན་བྱས་པས། དེ་ཡི་ཚེ་ན་མི་སྣང་འགྱུར། ། ཞེས་ཤེས་པར་བྱའོ། །གལ་ཏེ་དེས་ཀྱང་དེ་ལྟར་མ་གྱུར་ན་སྦྱིན་སྲེག་གི་ཆོ་ག་བརྩམ་པར་བྱ་སྟེ། རྗེ་བཙུན་བླ་མས་དྲག་པོའི་སྦྱིན་སྲེག་གི་ཡི་གེ་མཛད་པ་ལྟར་ཉམས་སུ་བླང་བར་བྱ་སྟེ། དུས་ནི་ཉི་ཤུ་དགུའི་ནམ་ཕྱེད་དོ། །བསྲེག་རྫས་ནི་ཚེར་མ་སྣ་ཚོགས་དང༌། ཐང་ཕྲོམ་གྱི་འབྲས་བུ། ཡུངས་དཀར་ཡུངས་ནག ལྕགས་ཕྱེ། ཟངས་ཕྱེ། རྡོ་བྲེག་གི་ཕྱེ་མ། ཁྲག་སྣ་དུག་སྣ། གོང་གི་ཐུན་རྫས་དང་ལིངྒའི་དུམ་བུ་རྣམས་སོ། །སྔགས་ནི་གོང་དུ་བསྟན་པ་ཉིད་དོ། །དེ་དག་ནི་ཁྱད་པར་རོ། ། གཞན་ནི་གཞན་དུ་ཤེས་པར་བྱའོ། །མཐར་ནག་པོ་ཆེན་པོ་འཁོར་དང་བཅས་པ་ལ་མཆོད་པ་དང་གཏོར་མ་ཆེན་པོས་མཉེས་པར་བྱས་ལ་གསོལ་བ་གདབ། མཎྜལ་གྱི་ལྷ་གཤེགས་སུ་གསོལ། སྦྱིན་སྲེག་གི་ཐལ་བ་རྣམས་ལམ་གྱི་བཞི་མདོའམ་མཆོད་རྟེན་གྱི་འོག་ཏུ་མནན་པར་བྱའོ། །སྒྲུབ་པའི་སྐབས་རྣམས་སུ་ལྷ་འདྲེ་ཟ་ལམ་བསྟན་པའི་ཕྱིར་དགྲའི་ཕྱོགས་སུ་གཏོར་ཟོར་འཕང་ངོ༌། །ཇི་སྲིད་གྲུབ་པའི་བར་དེ་སྲིད་དུ་བསྒྲུབ་པར་བྱའོ། །དབང་བསྐུར་བ་ཕྱིན་ཅི་མ་ལོག་པར་ཐོབ་ཅིང༌། དམ་ཚིག་དང་ལྡན་པའི་རྣལ་འབྱོར་པས། བླ་མ་དམ་པའི་སྐུ་དགྲར་གྱུར་པ་དང༌། བསྟན་པ་སྤྱི་ལ་གནོད་པར་བྱེད་པ་དང༌། སེམས་ཅན་མང་པོ་ལ་འཚེ་བར་བྱེད་པའི་གདུག་པ་ཅན་མཐོང་ན། ཞི་བའི་སྒོ་ནས་ཡང་ནས་ཡང་དུ་བཟློག་པར་བྱའོ། །དེ་ལྟར་བྱས་ཀྱང་བཟློག་པར་མ་ནུས་ན། བླ་མའམ་ཡི་དམ་ལ་ཞུས་ཏེ།

བྱམས་པ་དང་སྙིང་རྗེས་ཀུན་ནས་བསླངས་ནས་ཐབས་ལ་མཁས་པའི་ཁྱད་པར་དང་ལྡན་པར་ ∶ བྱའོ། ། (《 ཞ 》 བྱའི ) བདག་ཉིད་དང་ཞེ་འགྲས་པ་ཙམ་གྱིས་ཞེ་སྡང་གིས་ཀུན་ནས་བསླངས་ཏེ་བསྒྲུབས་ན་ཉེས་པ་ཆེན་པོར་འགྱུར་བས་དུས་ནམ་ཡང་དེ་ལྟར་མི་བྱའོ། །ཐེག་པ་ཆེན་པོའི་ཆོས་ཀྱི་རྩ་བ་སྙིང་རྗེ་ཡིན་ཞིང་ ༑ གསང་སྔགས་ཀྱི་ལམ་གྱི་མཐར་ཐུག་བླ་མ་ཡིན་པས་སྙིང་རྗེ་ཆེན་པོ་དང་དད་པ་ཆེན་པོས་བསྒྲུབས་ན་བདག་ཉིད་ཀྱང་གནས་སྐབས་ཀྱི་ཆེད་དུ་བྱ་བ་འགྲུབ་ཅིང༌། ལམ་གྱི་གྲོགས་སུ་འགྱུར་ལ། བསྒྲུབ་བྱའི་སྡིག་པ་སྦྱཽང་བའི་མཆོག་ཏུ་འགྱུར་རོ། །དེ་དག་གིས་ནི་ལས་ལ་སྦྱར་བ་བསྟན་ཟིན་ཏོ། །དེ་ལྟར་བསྟན་འདི་བདེ་བར་གཤེགས་པའི་གསུང༌། །གྲུབ་པའི་སྐྱེས་བུ་རྣམས་ལས་བརྒྱུད་གྱུར་ཞིང་ ༑ ༑ བླ་མའི་ཞལ་ལས་ལེགས་པར་རྙེད་པ་འདི། །དོན་ཟབ་བརྙེད་དཀའ་དམན་པའི་ཡུལ་མིན་པས། །ཡི་གེར་བཀོད་པ་མི་རིགས་དེ་ལྟ་ནའང༌། །དོན་གཉེར་སྐྱེ་བོ་འགའ་ཡིས་རབ་བསྐུལ་ནས། །བླ་མ་རྡོར་འཛིན་སྲས་དང་བཅས་རྣམས་ལ། །གུས་པས་མཆོད་དེ་གསོལ་བ་བཏབ་ནས་འདིར། །དད་དང་བརྩེ་བའི་བསམ་པས་བདག་གིས་བྲིས། །མི་ཤེས་བག་མེད་ཉོན་མོངས་དབང་གྱུར་པ ༑ ༑ བདག་བློས་ཉེས་པ་གང་དང་ཅི་མཆིས་པ། །དེ་ཀུན་དཔལ་ལྡན་བླ་མ་དམ་པ་དང༌། །རྒྱལ་དང་དེ་སྲས་མཁའ་འགྲོའི་ཚོགས་རྣམས་དང༌། །ནག་པོ་ཆེན་པོ་འཁོར་དང་བཅས་རྣམས་ཀྱིས། །བརྩེ་བ་ཆེན་པོས་བཟོད་པར་མཛད་ནས་ཀྱང༌།། རྣམ་པ་ཀུན་ཏུ་བདག་ལ་བྱིན་གྱིས་རློབས། །དེ་ལས་བྱུང་བའི་དགེ་བའི་རྩ་བ་དེས ༑ ༑ བདུད་ཀྱི་དཀྱིལ་འཁོར་ཐམས་ཅད་རབ་བཅོམ་ནས། །བླ་མེད་རྫོགས་པའི་བྱང་ཆུབ་ཐོབ་གྱུར་ཏེ། །ལུས་ཅན་ཀུན་གྱི་སྐྱབས་སུ་བདག་གྱུར་ཅིག །འདི་ནི་ལེགས་པར་བརྟགས་པ་ཡིས། །སྐྱེ་བོ་འགའ་ལ་སྦྱིན་བྱ་ཡི། །ཀུན་ལ་ནམ་ཡང་མ་ཡིན་ནོ། །ཤེས་ལྡན་དག་གིས་བག་ཡོད་བྱོས། །གལ་ཏེ་འདི་ནི་སྐལ་མེད་ལ།། བྱིན་ཞིང་དམ་ཚིག་ལས་འདས་ན། །ནག་པོ་ཆེན་པོའི་ཟངས་གྲི་ཡིས།

།དེ་ཡི་སྙིང་ཡང་དགས་པར་གྱིས། །བླ་མ་ལ་གུས་ཚུལ་བཞིན་སྤྱོད། །དམ་ཚིག་ལ་གནས་སྒྲུབ་པ་པོས། །ཇི་སྲིད་བྱང་ཆུབ་ཐོབ་ཀྱི་བར། །དེ་སྲིད་དེ་ཡི་དོན་ཀུན་སྒྲུབས ༑ ༑ དཔལ་རྡོ་རྗེ་ནག་པོ་ཆེན་པོ་ལྕམ་དྲལ་གྱི་སྒྲུབ་པའི་ཐབས་འདི་ནི་བླ་མའི་གསུང་ལས་ཇི་ལྟར་བྱུང་བ་བཞིན། གཞན་གྱིས་གསོལ་བ་བཏབ་པའི་ངོར་རྡོ་རྗེ་འཛིན་པ་བློ་གྲོས་རྒྱལ་མཚན་དཔལ་བཟང་པོས། ཆུ་ཕོ་བྱི་བའི་ལོ་ལ་མེ་ཉག་གི་ཡུལ་དུ་སྦྱར་བ་རྫོགས་སོ།། །། ༄༅། །བདུད་རྩི་ལྔ་མཆོད་བཞུགས། ། ༄༅། །ཨོཾ་སྭ་སྟི་སིདྡྷཾ། བླ་མ་དམ་པའི་ཞབས་ལ་ཕྱག་འཚལ་ལོ། །དགྲ་བགེགས་རྣམས་ནི་ཐམས་ཅད་ཀྱི། །རཀྟའི་རྒྱ་མཚོ་རབ་བསྐྱིལ་བ། །ལྦུ་བའི་ཕྲེང་བ་འཁྲིགས་པ་ཡི། །ཨརྒྷཾ་མཆོག་གི་མཆོད་པ་འདི། །དཔལ་ལྡན་མ་ཧཱ་ཀཱ་ལ་དང་ ༑ ༑ འདོད་ཁམས་དབང་ཕྱུག་མ་ལ་འབུལ། །དམ་ཚིག་དབང་གིས་བཞེས་ནས་ཀྱང༌། །བཅོལ་པའི་ཕྲིན་ལས་གྲུབ་པར་མཛོད། །ཨོཾ་ཤྲཱི་མ་ཧཱ་ཀཱ་ལཱ་ཡ། མ་ཧཱ་ཀཱ་ལི་དེ་ཝཱི་ཡེ། མ་ཧཱ་རཀྟ་ས་མུ་དྲ་ཨརྒྷཾ་པྲ་ཏཱིཙྪ་སྭཱ་ཧཱ། དགྲ་བགེགས་རྣམས་ཀྱིས་མིག་དང་ནི། །རྣ་བ་དང་ནི་དེ་བཞིན་སྣ། །ལྕེ་དང་ཙིཏྟ་ཡང་དག་ལྡན། །དབང་པོ་ལྔ་ཡི་མེ་ཏོག་འདི། །དཔལ་ལྡན་མ་ཧཱ་ཀཱ་ལ་དང༌། །འདོད་ཁམས་དབང་ཕྱུག་མ་ལ་འབུལ། །དམ་ཚིག་དབང་གིས་བཞེས་ནས་ཀྱང༌། །བཅོལ་པའི་ཕྲིན་ལས་གྲུབ་པར་མཛོད། །ཨོཾ་ཤྲཱི་མ་ཧཱ་ཀཱ་ལཱ་ཡ་མ་ཧཱ་ཀཱ་ལཱྀ་དེ་ཝཱི་ཡེ། པཉྩ་ཨིནྡྲ་གུ་ཧྱ་པུཥྤེ་ཨཱཿཧཱུྃ། དགྲ་བགེགས་རྣམས་ཀྱི་ཚིལ་ཆེན་པོ། །བདུད་རྩི་ལྔ་དང་ཡང་དག་ལྡན།། བྱིན་ཟ་ཆེན་པོར་བསྲེགས་པ་ཡི། །བདུག་པའི་སྤྲིན་གྱི་མཆོད་པ་འདི། །དཔལ་ལྡན་མ་ཧཱ་ཀཱ་ལ་དང༌། །འདོད་ཁམས་དབང་ཕྱུག་མ་ལ་འབུལ། །དམ་ཚིག་དབང་གིས་བཞེས་ནས་ཀྱང༌། །བཅོལ་པའི་ཕྲིན་ལས་གྲུབ་པར་མཛོད། །ཨོཾ་ཤྲཱི་མ་ཧཱ་ཀཱ་ལཱ་ཡ (《 ལུ 》 ཡེ ) ། མ་ཧཱ་ཀཱ་ལཱི་དེ་ཝཱི་ཡེ། མ་ཧཱ་མེ་ད་གུ་ཧྱ་དྷུ་པེ་ཨཱཿཧཱུྃ། དགྲ་བགེགས་རྣམས་ཀྱི་སྦྲང་ཆེན་པོ། །སྲ་བའི་རས་ཀྱི་སྡོང་བུར་བཅས།

།ཡི་དྭགས་མེ་ཡིས་སྦར་བ་ཡི། །སྣང་གསལ་མཆོག་གི་མཆོད་པ་འདི། །དཔལ་ལྡན་མ་ཧཱ་ཀཱ་ལ་དང་ ༑ ༑ འདོད་ཁམས་དབང་ཕྱུག་མ་ལ་འབུལ། །དམ་ཚིག་དབང་གིས་བཞེས་ནས་ཀྱང༌། །བཅོལ་པའི་ཕྲིན་ལས་གྲུབ་པར་མཛོད། །ཨོཾ་ཤྲཱི་མ་ཧཱ་ཀཱ་ལཱ་ཡ། མ་ཧཱ་ཀཱ་ལཱི་དེ་ཝཱི་ཡེ། མ་ཧཱ་མ་དྷུ་ར་གུ་ཧྱ་ཨཱ་ལོ་ཀེ་ཨཱཿཧཱུྃ། དགྲ་བགེགས་རྣམས་ཀྱི་ཁྲག་དང་ཞག །བདུད་རྩི་ལྔ་ཡིས་ཡང་དག་སྦགས། །ནུས་པ་མཆོག་དང་རབ་ལྡན་པ ༑ ༑ རབ་ཏུ་སྦྱར་བའི་དྲི་མཆོག་འདི། །དཔལ་ལྡན་མ་ཧཱ་ཀཱ་ལ་དང༌། །འདོད་ཁམས་དབང་ཕྱུག་མ་ལ་འབུལ། །དམ་ཚིག་དབང་གིས་བཞེས་ནས་ཀྱང༌། ། བཅོལ་པའི་ཕྲིན་ལས་གྲུབ་པར་མཛོད། །ཨོཾ་ཤྲཱི་མ་ཧཱ་ཀཱ་ལཱ་ཡ། མ་ཧཱ་ཀཱ་ལཱི་དེ་ཝཱི་ཡེ ༑ མ་ཧཱ་བ་ས་རུ་དྷི་ར་གུ་ཧྱ་གནྡྷེ་ཨཱཿཧཱུྃ། དགྲ་བགེགས་རྣམས་ཀྱི་ཤ་རུས་ཀྱི། ། བཟའ་བ་ཁྲག་གི་བཏུང་བ་ལྡན། །རི་རབ་རྒྱ་མཚོར་མཉམ་པ་ཡི། །རོ་བརྒྱ་ལྡན་པའི་མཆོད་པ་འདི། །དཔལ་ལྡན་མ་ཧཱ་ཀཱ་ལ་དང༌། །འདོད་ཁམས་དབང་ཕྱུག་མ་ལ་འབུལ། །དམ་ཚིག་དབང་གིས་བཞེས་ནས་ཀྱང༌། །བཅོལ་པའི་ཕྲིན་ལས་གྲུབ་པར་མཛོད། །ཨོཾ་ཤྲཱི་མ་ཧཱ་ཀཱ་ལཱ་ཡ། མ་ཧཱ་ཀཱ་ལཱི་དེ་ཝཱི་ཡེ། མ་ཧཱ་མཾ་ས་རཀྟ། བྷུཉྫ་ཐ། པི་པ་ཐ་ཨཱཿཧཱུྃ། དྲིལ་བུ་དམ་ཚིག་སྐུལ་བའི་སྒྲ། །རྔ་ཆེན་ཀུན་ནས་བརྗིད་པའི་སྒྲ། །དུང་ཆེན་གླིང་བུ་སྙན་པའི་སྒྲ། །ཅང་ཏེའུ་ཕྲིན་ལས་སྐུལ་བའི་སྒྲ ༑ ༑ གསང་བའི་རྔཻའུ་ཆུང་དབང་སྡུད་སྒྲ། །སྣ་ཚོགས་རོལ་མོ་མཆོད་པའི་སྒྲ། ། འཇིགས་བྱེད་ཆེན་པོ་མཉེས་བྱེད་པའི། །ཟབ་བརྗིད་སྙན་པའི་སྒྲ་དབྱངས་འདི། ། དཔལ་ལྡན་མ་ཧཱ་ཀཱ་ལ་དང༌། །འདོད་ཁམས་དབང་ཕྱུག་མ་ལ་འབུལ། །དམ་ཚིག་དབང་གིས་བཞེས་ནས་ཀྱང༌། །བཅོལ་པའི་ཕྲིན་ལས་གྲུབ་པར་མཛོད། །ཨོཾ་ཤྲཱི་མ་ཧཱ་ཀཱ་ལཱ་ཡ། མ་ཧཱ་ཀཱ་ལཱི་དེ་ཝཱི་ཡེ་ཤབྡ་པཱུ་ཛི་ཏེ་ཨཱཿཧཱུྃ། གཡང་གཞིའི་བླ་རེ་ནམ་མཁའི་རྒྱན། །རྒྱུ་རློན་ལྡ་ལྡི་བར་སྣང་རྒྱན། །ཀེང་རུས་ཕྲེང་བ་ས་གཞིའི་རྒྱན ༑ ༑ ཕྱག་རྒྱ་རྣམ་དྲུག་སྐུ་ཡི་རྒྱན།

།འཇིགས་བྱེད་ཆེན་པོ་མཉེས་བྱེད་པའི། ། བླ་ན་མེད་པའི་མཆོད་པ་འདི། །དཔལ་ལྡན་མ་ཧཱ་ཀཱ་ལ་དང༌། །འདོད་ཁམས་དབང་ཕྱུག་མ་ལ་འབུལ། །དམ་ཚིག་དབང་གིས་བཞེས་ནས་ཀྱང༌། །བཅོལ་པའི་ཕྲིན་ལས་གྲུབ་པར་མཛོད། །ཨོཾ་ཤྲཱི་མ་ཧཱ་ཀཱ་ལཱ་ཡ། མ་ཧཱ་ཀཱ་ལཱི་དེ་ཝཱི་ཡེ། གུ་ཧྱ་ཨཱ་ལཾ་ཀྲྀ་ཏ་པཱུ་ཛི་ཏེ་ཨཱཿཧཱུྃ། མྱོས་བྱེད་སྟོང་གི་བཅུད་བསྡུས་པ། །ལྕགས་ཀྱུ་ལྔ་དང་ཡང་དག་ལྡན། །བདུད་རྩི་ལྔ་དང་རབ་སྦྱར་ཏེ། །ཡེ་ཤེས་ལྔ་ཡིས་བྱིན་རླབས་པ། ཁ་དོག་དྲི་རོ་ནུས་པར་ལྡན། །དངོས་གྲུབ་པདྨོ་འབྱུང་བའི་གནས། །མཁའ་འགྲོ་ངང་པ་འདུ་བའི་གཞི། །གསང་བ་བདུད་རྩིའི་རྒྱ་མཚོ་འདི། །དཔལ་ལྡན་མ་ཧཱ་ཀཱ་ལ་དང༌། །འདོད་ཁམས་དབང་ཕྱུག་མ་ལ་འབུལ། །དམ་ཚིག་དབང་གིས་བཞེས་ནས་ཀྱང༌། །བཅོལ་པའི་ཕྲིན་ལས་གྲུབ་པར་མཛོད། །ཨོཾ་ཤྲཱི་མ་ཧཱ་ཀཱ་ལཱ་ཡ (《 ཞ 》《 ལུ 》 ཡེ ) ། མ་ཧཱ་ཀཱ་ལཱི་དེ་ཝཱི་ཡེ། གུ་ཧྱ་ཨ་མྲྀ་ཏ་ས་མུ་དྲ་པཱུ་ཛི་ཏེ་ཨཱ་ཧཱུྃ། །དགྲ་བགེགས་རྣམས་ཀྱི་ཤ་དང་ཁྲག །སྒྲོན་མ་ལྔ་དང་བདུད་རྩི་ལྔ། །བཟའ་དང་བཏུང་བ་སྣ་ཚོགས་བཅས། །སྣ་ཚོགས་རྒྱན་གྱིས་མཛེས་བྱས་པ། །ཏིང་འཛིན་སྔགས་དང་ཕྱག་རྒྱ་ཡིས། །བཞེད་རྒུ་འབྱུང་བའི་རྒྱ་མཚོར་ནི། །མངོན་པར་བྱིན་གྱིས་བརླབས་ནས་ཀྱང༌། །དམ་ཚིག་བཞིན་དུ་བདག་འབུལ་གྱིས། །ཐུགས་དམ་བཞིན་དུ་བཞེས་མཛོད་ལ། །དམ་བཅས་བཞིན་དུ་རྗེས་དགོངས་ནས། །རྣལ་འབྱོར་བདག་གིས་བཅོལ་པ་ཡི། །ལས་རྣམས་ཐམས་ཅད་གྲུབ་པར་མཛོད། །ཨོཾ་ཤྲཱི་མ་ཧཱ་ཀཱ་ལཱ་ཡ། མ་ཧཱ་ཀཱ་ཝཱི་དེ་ཝཱི་ཡེ། མ་ཧཱ་པཉྩ་མཾ་ས། མ་ཧཱ་པཉྩ་ཨ་མྲྀ་ཏ་བ་ལིནྟ་པཱུ་ཛི་ཏཻ་ཨཱཿཧཱུྃ། རྡོ་རྗེ་རྒྱལ་པོ་རབ་ཁྲོས་པའི། ཁྲོ་བོའི་ཁྲོ་བོ་མཉེས་བྱེད་པ།། གསང་བའི་མཆོད་གཏོར་རིམ་པ་འདི། །རྡོ་རྗེ་འཛིན་པ་འཕགས་པས་སྦྱར།།

།། ༄༅། །མགོན་པོའི་བསྟོད་པ་ (《 ཞ 》+ གང་ཐུགས་མ་ ) བཞུགས། ། ༄༅། །ན་མོ་གུ་རུ་བྷྱཿ ན་མ་ མ་ཧཱ་ཀཱ་ལཱ་ཡ། ཧཱུྃ་གང་གི་ཐུགས་ནི་དབྱིངས་ལས་མ་གཡོས་ཀྱང༌། །རྒྱལ་བ་ཀུན་གྱི་ཕྲིན་ལས་བསྒྲུབ་པའི་ཕྱིར། །སྣ་ཚོགས་སྤྲུལ་པས་འགྲོ་བའི་དོན་མཛད་པ། །དཔལ་ཆེན་གཏུམ་པོ་ཁྱོད་ལ་ཕྱག་འཚལ་ལོ། ཁྱོད་སྐུ་ལྷུན་པོ་ལྟ་བུར་རབ་བརྗིད་ཅིང༌། །མི་འགྱུར་ནམ་མཁའི་མདངས་ལྟར་རབ་ཏུ་མཛེས། །ཆོས་ཀུན་དེ་བཞིན་ཉིད་དུ་གཅིག་པའི་དབུ། ། བདེན་གཉིས་ཟབ་མོའི་དོན་མཚོན་ཕྱག་དང་ཞབས། །སྐྱོན་དྲུག་གཅོད་ཅིང་བདུད་སྡེའི་དཔུང་འཇོམས་ཕྱིར། །གཡས་པའི་ཕྱག་གི་གྲི་གུག་ཐུགས་ཀར་འཛིན ༑ ༑ འདོད་ཁྲོ་རྨོངས་སྤངས་གཡོན་པའི་ཕྱག་གིས་ནི། །གདུག་པའི་ཁྲག་གིས་བཀང་བའི་ཐོད་པ་འཛིན། །ཆོས་སྒྲ་ཆེན་པོས་བདུད་ཀྱི་ཀླད་འགེམས་ཕྱིར།། རྣམ་འཕྲུལ་གཎྜི་ཕྱག་གི་དབུས་ན་བསྣམས། །དེ་བཞིན་གཤེགས་པ་ལྔ་ནི་རྣམ་དག་པས། །མི་མགོ་སྐམ་པོ་ལྔ་ཡི་དབུ་རྒྱན་ཅན། །ཨཱ་ལི་ཀཱ་ལི་ལྔ་བཅུ་དག་པའི་ཕྱིར ༑ ༑ གདུག་པའི་མགོ་རློན་ལྔ་བཅུའི་དོ་ཤལ་འཛིན། །གཟུང་འཛིན་རབ་སྤངས་སྟག་གི་ཤམ་ཐབས་ཅན། །ཀླུ་ཆེན་དབང་དུ་བསྡུས་པས་སྦྲུལ་གྱིས་བརྒྱན ༑ ༑ རིན་ཆེན་རུས་པའི་རྒྱན་གྱིས་རབ་ཏུ་སྒེག །བདུད་སྡེ་དཔུང་བཅས་མི་བཟད་འཇོམས་པས་དཔའ། ཁྲོ་གཉེར་མཆེ་བ་རབ་གཙིགས་མི་སྡུག་པ། །སྣ་ཚོགས་སྤྲུལ་པའི་སྐུ་ལ་ཕྱག་འཚལ་བསྟོད། །གང་གིས་གསུང་ནི་ནམ་མཁའི་མཐས་གཏུགས་པར། །ཧ་ཧ་ཧི་ཧི་སོགས་པས་རབ་ཏུ་བཞད། །ཧཱུྃ་ཧཱུྃ་ཕཊ་ཕཊ་ལ་སོགས་དྲག་ཤུལ་སྒྲས། །བདུད་དང་ལོག་འདྲེན་ཚོགས་རྣམས་སྐྲག་པར་མཛད།། དཔའ་བོ་གསུང་གི་ང་རོ་འབྲུག་སྟོང་སྒྲ། །ཤིན་ཏུ་འཇིགས་རུང་སྒྲོགས་པ་དེ་ལ་འདུད ༑ ཁྱོད་ཀྱི་ཐུགས་ནི་སྤྲོས་ལས་རྣམ་གྲོལ་ཡང༌། །སྙིང་རྗེའི་དབང་གིས་འགྲོ་བའི་ཡིད་ལ་འཇུག །སྐད་ཅིག་གཅིག་གིས་ཁམས་གསུམ་མ་ལུས་པ། །བཟའ་བར་ནུས་པའི་རྔམ་པ་མཆོག་དང་ལྡན། །དེ་ལྟའི་སྤྲུལ་པ་སྣ་ཚོགས་རབ་སྟོན་ཡང་

༑ ༑ རང་བཞིན་ཆོས་སྐུ་ཉེར་ཞིའི་ཐུགས་ལ་འདུད། །དཔའ་བོ་ཁྱོད་ཀྱིས་ཐུབ་པའི་བསྟན་པ་མཆོག །རབ་ཏུ་བསྐྱང་ཕྱིར་ལོག་འདྲེན་འདུལ་བ་དང༌། ། གསང་སྔགས་རྡོ་རྗེ་ཐེག་པའི་སྒོར་ཞུགས་པའི། །ལམ་ལ་གནས་པའི་རྡོ་རྗེ་འཛིན་པ་སྐྱོངས། །བདག་ཅག་འཁོར་དང་བཅས་པ་ཐམས་ཅད་ཀྱི། །རྨི་ལམ་ལྟས་སྡིག་སྐལ་བ་ངན་པ་དང༌། །ནད་དང་གདོན་དང་དུས་མིན་འཆི་ལ་སོགས། །མི་མཐུན་ཕྱོགས་རྣམས་ཞི་བར་མཛད་དུ་གསོལ། །བདག་དང་གཞན་ལ་ཕན་པར་གང་སེམས་པ། །དེ་དག་ཀུན་གྱི་ཚེ་དང་བསོད་ནམས་དང༌། །འཁོར་དང་ལོངས་སྤྱོད་མཐུ་དང་དབང་ཕྱུག་ཀུན། །རྟག་ཏུ་མི་ཉམས་རྒྱས་པར་མཛད་དུ་གསོལ། །ལྷ་དང་མི་དང་ཀླུ་དང་གནོད་སྦྱིན་སོགས། །འགྲོ་བ་ཀུན་གྱི་གདུག་པའི་སེམས་ཞི་ནས ༑ ༑ ཐམས་ཅད་བདག་གི་དབང་དུ་གྱུར་ནས་ཀྱང༌། །ཐེག་མཆོག་སྟོན་པའི་སྣོད་དུ་འགྱུར་བར་མཛོད། །གང་ཞིག་ཞི་བས་གདུལ་བར་མི་ནུས་པ། །གདུག་ཅིང་གཏུམ་པའི་སེམས་དང་རབ་ལྡན་པས། །བླ་མ་དམ་པའི་སྐུ་ལ་བསྡཽ་བ་དང༌།། སེམས་ཅན་ལ་འཚེ་ཐུབ་པའི་བསྟན་ལ་གནོད། །རྣལ་འབྱོར་རྡོ་རྗེ་འཛིན་པ་བདག་ཅག་གི །སྒྲུབ་ལ་བར་དུ་གཅོད་པར་བྱེད་པ་ཡི། །གདོན་དང་ལོག་པར་འདྲེན་པའི་ཚོགས་ཀུན་ལ། །གཏུམ་པོ་ཁྱོད་ཀྱིས་མངོན་སྤྱོད་ལས་ཀྱིས་ནི། ། བསྐྲད་གཟིར་བཅིང་ཞིང་རེངས་པར་བྱེད་པ་དང༌། །རྨུགས་ཤིང་དྲན་པ་རབ་ཏུ་ཉམས་པ་དང༌། །དེ་ཡི་ལུས་ངག་ཡིད་ཀྱི་རྫུ་འཕྲུལ་དང༌། །མཐུ་དང་ལོངས་སྤྱོད་དབང་ཕྱུག་ཚོགས་རྣམས་ཀུན། །སྐད་ཅིག་གིས་ནི་ཐམས་ཅད་རབ་ཉམས་ནས།། འདུ་བ་རྣམ་བཞིའི་ནད་ཀྱིས་གཟིར་ནས་ཀྱང༌། ཁ་ནས་ཁོང་ཁྲག་དྲོན་མོ་རབ་སྐྱུགས་ནས། །ད་ལྟ་ཉིད་དུ་གསད་ཅིང་བསྒྲལ་བར་གྱིས། །བདག་གི་བསྒོ་བའི་ཚིག་འདི་མ་བསྒྲུབས་ན། །སྔོན་ཚེ་བདེ་བར་གཤེགས་པའི་སྤྱན་སྔ་རུ། །ཐུབ་པའི་བསྟན་པ་བསྲུང་བར་ཁས་བླངས་པ། །དམ་ ∶ བཅས་ཙམ་ (《 ཞ 》 བཅའ་ཉམས་ ) གྱུར་དེ་སླད་མ་གཡེལ་ཅིག །དེ་ལྟར་བསྟོད་ཅིང་བསྐུལ་བའི་ཚིག་འདི་ཡང༌།

།བསྟན་པ་དྲི་མེད་མཆོག་ལ་རབ་དད་ཅིང༌། །གསང་སྔགས་རྡོ་རྗེ་ཐེག་པའི་སྒོར་ཞུགས་པའི ༑ ༑ རྡོ་རྗེ་འཛིན་པ་བློ་གྲོས་རྒྱལ་མཚན་དཔལ། །སྐལ་བ་བཟང་པོས་རབ་སྦྱར་འབད་པ་ལས། །ཐོབ་པའི་དགེ་བ་དྲི་མེད་དེ་ཡིས་བདག །ཇི་སྲིད་བྱང་ཆུབ་སྙིང་པོ་མཆིས་ཀྱི་བར། །དཔལ་ཆེན་རྡོ་རྗེ་ནག་པོ་ཁྱོད་ཀྱིས་ནི། །ལམ་གྱི་བར་དུ་གཅོད་པ་ཀུན་བསལ་ནས། །བདུད་སྡེ་དཔུང་བཅས་མ་ལུས་ཟིལ་མནན་ཏེ། །སྐུ་གསུམ་ཡེ་ཤེས་ལྔ་ཡིས་བདག་ཉིད་ཅན། །བླ་མེད་རྫོགས་པའི་བྱང་ཆུབ་ཐོབ་པར་ཤོག ༑ ལྕགས་ཕོ་ཁྱིའི་ལོ་རྒྱལ་གྱི་ཟླ་བ་ལ་མི་ཉག་གི་ཡུལ་བྱང་ངོས་སུ་སྦྱར་ བའོ ༑༑ ༑༑ ༄༅། །ལྕམ་དྲལ་གྱི་གཏོར་ཆོག་བཞུགས། ། ༄༅ ། །ཨོཾ་སྭསྟི་སིདྡྷཾ། །བླ་མ་དམ་པའི་ཞབས་ལ་ཕྱག་འཚལ་ལོ། ། དཔལ་རྡོ་རྗེ་ནག་པོ་ཆེན་པོ་དང༌། དཔལ་ལྡན་ལྷ་མོའི་མཆོད་གཏོར་བྱེད་པར་འདོད་པས། ཤ་ལ་སོགས་པས་བརྒྱན་པའི་གཏོར་མ་ལེགས་པར་བཤམས་ནས། རང་ཡི་དམ་གྱི་ལྷའི་ང་རྒྱལ་བརྟན་པོ་དང་ལྡན་པས། གཏོར་མ་ལ་ལག་པ་གཡོན་པ་བསྟན་ཏེ། ཨོཾ་ཞེས་བརྗོད་པས་གཏོར་མ་མི་དམིགས་ཏེ་སྟོང་པར་བསམ། གཡས་པ་བསྟན་ཏེ། ཨཱཿཞེས་བརྗོད་པས་ཐོད་པ་དཀར་པོ་ཡངས་ཤིང་རྒྱ་ཆེ་བ་དཔྲལ་བ་རང་ལ་བསྟན་པར་གྱུར་པར་བསམ། གཉིས་ཀ་བསྟན་ནས་ཧཱུྃ་ཞེས་བརྗོད་པས་དགྲ་བགེགས་ཀྱི་ཤ་ཁྲག་དང་ཤ་ལྔ་བདུད་རྩི་ལྔས་གང་བར་བསམ། བྱ་ཁྱུང་གི་ཕྱག་རྒྱ་བསྟན་ནས་ཧོ་ཞེས་བརྗོད་པས་ཡེ་ཤེས་ཀྱི་བདུད་རྩིར་གྱུར་པར་བསམས (《 ཞ 》《 ལུ 》+ ལ ) ། ཨོཾ་ཨཱཿཧཱུྃ་ཞེས་ཡང་ཡང་བརྗོད་ཅིང་བྱིན་གྱིས་བརླབ། དེ་ནས་མདུན་གྱི་ནམ་མཁའི་གནས་སུ་དགྲ་བགེགས་ཐམས་ཅད་མནན་པའི་སྟེང་དུ་པདྨ་དང་ཉི་མའི་དབུས་སུ་ཧཱུྃ་མཐིང་ནག་ (《 ལུ 》+ གཅིག་ ) བསམ། དེ་ལས་འོད་ཟེར་ཕར་འཕྲོས་པས་དགྲ་བགེགས་ཐམས་ཅད་ཚར་གཅད། སླར་ཚུར་འདུས་ནས ༑ ཡོངས་སུ་གྱུར་པ་ལས་རྡོ་རྗེ་ནག་པོ་ཆེན་པོ་ཆེར་འབར་བ། ཞལ་གཅིག་ཕྱག་གཉིས་པ་གཡས་པས་གྲི་གུག་དང༌། གཡོན་པས་གདུག་པའི་ཁྲག་གིས་གང་བའི་ཐོད་པ་ཐུགས་ཀར་འཛིན་པ།

ཕྱག་གཉིས་ཀྱིས་གཎྜི་བསྣམས་པ། སྤྱན་གསུམ་དང་ལྡན་ཞིང་མཆེ་བ་གཙིགས་པ། མི་མགོ་སྐམ་པོ་ལྔའི་དབུ་རྒྱན་དང༌། རློན་པ་ལྔ་བཅུའི་དོ་ཤལ་ཅན། རུས་པའི་རྒྱན་དྲུག་དང་སྦྲུལ་གྱི་རྒྱན་གྱིས་བརྒྱན་པ ༑ སྟག་གི་ལྤགས་པའི་ཤམ་ཐབས་ཅན། དར་སྣ་ཚོགས་ཀྱི་ཅོད་པན་དང་ལྷབ་ལྷུབ་ཀྱི་ཀླུབས་པ། མིའུ་ཐུང་གེལ་པའི་འདུག་སྟངས་ཀྱིས་རོའི་སྟེང་ན་བཞུགས་པ ༑ གཡས་ན་བྱ་ནག གཡོན་ན་ཁྱི་ནག རྒྱབ་ན་ལྕགས་ (《 ཞ 》 ལྕེ་ ) སྤྱང༌། མདུན་ན་མི་ནག སྟེང་ན་ནམ་མཁའི་ལྡིང་གི་སྤྲུལ་པའི་ཕོ་ཉ་འཕྲོ་བ། མི་བསྐྱོད་པའི་དབུ་རྒྱན་ཅན་ཡེ་ཤེས་ཀྱི་མེ་འབར་བའི་དབུས་ན་བཞུགས་པར་བསམ། དེའི་གཡོན་དུ་ཏྲག་ལས་ཨེ་ཀ་ཛ་ཊཱི་སྐུ་མདོག་སྔོན་མོ། ཞལ་གཅིག་ (《 ལུ 》+ མ་ ) ཕྱག་གཉིས་མ། ཕྱག་གཉིས་ཀྱིས་ཐུགས་ཀར་བུམ་པ་འཛིན་པ། དར་དཀར་གྱི་ན་བཟས་སྟོད་གཡོགས་པ། སྟག་གི་ལྤགས་པའི་ཤམ་ཐབས་ཅན། རལ་པའི་ལན་བུ་གཅིག་ཏུ་གྱུར་ནས་གཡོན་དུ་འཕྱང་བ། ཁྲོ་མོའི་རྣམ་པ་ཅན་དུ་བསམ། དེའི་ལྟོ་བ་ཡངས་པའི་ནང་དུ་ཏྲག་ལས་ཁྲག་གི་རྒྱ་མཚོའི་དབུས་སུ་བྷྱོ་ལས་དཔལ་ལྡན་ལྷ་མོ་འདོད་པ་ཁམས་ཀྱི་དབང་ཕྱུག་མ། བོང་བུ་ལ་ཞོན་པ་ཞལ་གཅིག་ཕྱག་བཞི་མ། ཕྱག་གཡས་ཀྱི་དང་པོ་ན་རལ་གྲི། གཉིས་པ་ན་ཐོད་པ་ཁྲག་གིས་བཀང་བ ༑ གཡོན་གྱི་དང་པོ་ན་མདུང༌། གཉིས་པ་ན་རྩེ་གསུམ་འཛིན་པ། མི་མགོ་སྐམ་པོ་ལྔའི་དབུ་རྒྱན་དང་རློན་པ་ལྔ་བཅུའི་དོ་ཤལ་དང་རུས་པའི་རྒྱན་དྲུག་དང་ལྡན་པ ༑ གླང་པོ་ཆེའི་ཀོ་བས་སྟོད་གཡོགས་ཤིང༌། བ་ལང་གི་ཀོ་བས་སྨད་གཡོགས་པ ༑ རེ་ལྡེའི་ཤམ་ཐབས་ཅན། སྦྲུལ་གྱི་སྐ་རགས་བཅིངས་པ། སྤྱན་གསུམ་དང་ལྡན་ཞིང་མི་རོ་རེངས་པ་ཁར་བཅུགས་ནས་མཆེ་བ་གཙིགས་པ། སྙན་གཡས་པ་ལ་དུག་སྦྲུལ་དང༌། གཡོན་པ་ལ་སེང་གེས་བརྒྱན་པ། སྐུ་ལ་ཁྲག་གི་ཐིག་ལེ་དང་ཞག་གི་ཟོ་རིས་དང༌། ཐལ་ཆེན་གྱི་ཚོམ་བུ་བཀོད་པ། ཤིན་ཏུ་རིད་པ་ལྟེ་བའི་ཐད་ཀ་ནས་ཉི་ཟླ་འཆར་ཞིང་ཡེ་ཤེས་ཀྱི་མེ་འབར་བའི་དབུས་ན་བཞུགས་པར་བསམ

༑ དེ་ནས་མགོན་པོ་དང་ལྷ་མོ་གཉིས་ཀའི་དཔྲལ་བ་དང༌། མགྲིན་པ་དང༌། སྙིང་གར་ཨོཾ་ཨཱཿཧཱུྃ་བསམ། དེ་ནས་རང་གི་སྙིང་ག་ནས་འོད་འཕྲོས་པས་འོག་མིན་ན་རྣམ་པར་སྣང་མཛད་ཀྱི་ཐུགས་ཀ་ནས་མགོན་པོ་དང་རང་བཞིན་གྱི་གནས་ནས་ལྷ་མོ་སྤྱན་དྲང་བར་བསམ་ཞིང༌། མགོན་པོ་འདིར་གཤེགས་གདན་ལས་བཞེངས ༑ ༑ ད་ལྟ་སྙིགས་མ་ལྔ་ཡི་དུས། །གཤེགས་ཤིང་བཞུགས་པའི་གནས་ངན་ ཡང་ ༑ ༑ ཤཱཀྱའི་བསྟན་པ་བསྲུང་བ་དང༌། །བདག་ཅག་རྣམས་ལ་ཕན་གདགས་ཕྱིར ༑ ༑ གནས་འདི་ཉིད་དུ་གཤེགས་སུ་གསོལ། །ཨོཾ་ཤྲཱི་མ་ཧཱ་ཀཱ་ལཱ་ཡ། མ་ཧཱ་ཀཱ་ལཱི་དེ་ཝཱི། ཨེ་ཧྱེ་ཧི་ཞེས་བརྗོད་པས་མདུན་དུ་སྤྱན་དྲངས། ཨོཾ་ཤྲཱི་མ་ཧཱ་ཀཱ་ལ། ཛཿ ཧཱུྃ་བྃ་ཧོཿ ཞེས་པས་ཡེ་ཤེས་ཀྱི་མགོན་པོ་དམ་ཚིག་གི་མགོན་པོ་ལ་བསྟིམ། ཨོཾ་མ་ཧཱ་ཀཱ་ལཱི་དེ་ཝཱི་ཛཿཧཱུྃ་བྃ་ཧོཿཞེས་བརྗོད་པས་ཡེ་ཤེས་ཀྱི་ལྷ་མོ་དམ་ཚིག་གི་ལྷ་མོ་ལ་བསྟིམ ༑ པདྨ་ཀ་མ་ལ་སྟྭྃ་ཞེས་བརྗོད་པས་པདྨའི་གདན་འབུལ། ཨརྒྷཾ་པྲ་ཏཱིཙྪ་སྭཱ་ཧཱ ༑ ཞེས་བརྗོད་པས་མཆོད་ཡོན་འབུལ། དེ་བཞིན་དུ་པཱདྱཾ་པྲ་ཏཱིཙྪ་སྭཱ་ཧཱ། ཞེས་པས་ཞབས་བསིལ། བཛྲ་པུཥྤེ་ཨཱཿཧཱུྃ་གིས་མེ་ཏོག བཛྲ་དྷུ་པེ་ཨཱཿཧཱུྃ་གིས་བདུག་སྤོས ༑ བཛྲ་ཨཱ་ལོ་ཀེ་ཨཱཿཧཱུྃ་གིས་མར་མེ། བཛྲ་གནྡྷེ་ཨཱཿཧཱུྃ་གིས་དྲི། བཛྲ་ནཻ་ཝི་དྱེ་ཨཱཿཧཱུྃ་གིས་ཞལ་ཟས་རྣམས་སོ་སོ་ལ་འབུལ། དེ་ནས་ཆོས་སྐྱོང་གི་དམ་ཚིག་གྀ་ཕྱག་རྒྱ་བྱས་ལ། ཨོཾ་ཤྲཱི་མ་ཧཱ་ཀཱ་ལཱ་ཡ་ས་མ་ཡ་སྨཱ་ར་ས་མ་ཡ་མ་ཏི་ཀྲ་མ་ས་མ་ཡ་རཀྵནྟུ་ཞེས་པ་དང༌། ལྷ་མོའི་དམ་ཚིག་གི་ཕྱག་རྒྱ་བྱས་ལ། མ་ཧཱ་ཀཱ་ལཱི་དེ་ཝཱི་ས་མ་ཡ་སྨཱ་ར་ས་མ་ཡ་མ་ཏི་ཀྲ་མ་ས་མ་ཡ་རཀྵནྟུ་ཞེས་བརྗོད་ནས་ཐུན་མོང་དུ་དམ་ཚིག་གི་རིམ་པ་ལས་མི་འདའ་བར་དཔལ་རྡོ་རྗེ་ནག་པོ་ཆེན་པོ་དང༌། དཔལ་ལྷ་མོ་ནག་མོ་ཆེན་མོ་དམ་ཚིག་སྲུངས་ཤིག རྩ་བ་དང་བརྒྱུད་པར་བཅས་པའི་བླ་མ་དམ་པ་རྣམས་ཀྱི་བཀའ་དང་དམ་ལས་མ་འདའ་བར་དམ་ཚིག་སྲུངས་ལ། སངས་རྒྱས་ཀྱི་བསྟན་པ་སྲུང་ཞིང་རྒྱས་པར་

∶ བྱེད་པ་དང་ (《 ལུ 》 མཛོད ) ། བདག་ཅག་ལ་སྡང་བར་བྱེད་པའི་དགྲ་དང༌། གནོད་པར་བྱེད་པའི་བགེགས་ཐམས་ཅད་ཐལ་བ་རྡུལ་དུ་བརླག་པ་དང༌། ཕྱི་ནང་གི་བར་དུ་གཅོད་པ་ཐམས་ཅད་ཞི་བ་དང༌། བསམ་པ་ཐམས་ཅད་ཆོས་བཞིན་དུ་འགྲུབ་པ་དང༌། ཚེ་དང་དཔལ་དང་འབྱོར་པ་ཐམས་ཅད་རྒྱས་པར་མཛོད་ཅིག ཅེས་དམ་ལ་བཞག་གོ །དེ་ནས་དཔལ་མགོན་པོ་དང༌། ལྷ་མོ་གཉིས་ཀྱི་ཞལ་ནས་འོད་ཀྱི་སྦུ་གུ་བྱུང་ནས། གཏོར་མ་གསོལ་བར་བསམ་ཞིང་རྡོ་རྗེ་ཐལ་མོ་ཁ་གྱེན་དུ་ཕྱེ་བའི་ཕྱག་རྒྱ་བྱས་ལ། ཨོཾ་ཤྲཱི་མ་ཧཱ་ཀཱ་ལཱ་ཡ་ན་མཿསརྦ་ཏ་ཐཱ་ག་ཏེ་བྷྱོ་བི་ཤྭ་མུ་ཁེ་བྷྱཿསརྦ་ཐཱ་ཁཾ་ཨུངྒ་ཏེ་སྥ་ར་ཎ་ཨི་མཾ་ག་ག་ན་ཁཾ་གྲྀཧྞཻ་དཾ་བ་ལིཾ་ཏེ་སྭཱཧཱ་ཞེས་པ་གསུམ་མམ་ལན་བདུན་གྱིས་མགོན་པོ་ལ་འབུལ ༑ ཨོཾ་མ་ཧཱ་ཀཱ་ལི་དེ་ཝཱི་ཡེ། ན་མཿསརྦ་ཏ་ཐཱ་ག་ཏ་ལ་སོགས་པ་གསུམ་མམ་བདུན་གྱིས་ལྷ་མོ་ལ་དབུལ་ལོ། །དེ་ནས། ཧཱུྃ་སྲིན་པོའི་གཟུགས་ཀྱིས་གདུག་པ་ཅན (《 ཞ 》 འདུལ ) ། །ཚར་གཅོད་བྱང་ཆུབ་སེམས་དཔའ་སྟེ། །གྲོང་ཁྱེར་སུམ་བརྩེགས་འཇིག་བྱེད་པ། །གཏུམ་པོ་ཁྱོད་ལ་བདག་བསྟོད་དོ། །མདོག་ནག་གཟུགས་ཐུང་གཟི་བརྗིད་ཆེ། །གདུག་པ་ཚར་གཅོད་གྲི་གུག་གཡས། །གཡོན་ན་གདུག་པའི་ཁྲག་བཀང་སྣོད། །ཐོད་ཕྲེང་ཅན་ལ་བདག་བསྟོད་དོ། ཁྲོས་པས་ཞབས་བརྡབས་ས་གཞི་གཡོ། །འཇིགས་པའི་གད་མོས་རི་རབ་བསྒྱཻལ། །དམ་ཚིག་ཉམས་པའི་སྙིང་འབྱིན་པ། །དམ་ཚིག་ཅན་ལ་བདག་བསྟོད་དོ། །ཞེས་པས་བསྟོད་དོ། །ཧཱུྃ་དཔལ་ལྡན་མགོན་པོ་མ་ཧཱ་ཀཱ་ལཱ་ཡ། །ལྷ་ཆེན་དཔལ་འབར་ནག་པོ་མཐུ་བོ་ཆེ། །མ་ཧཱ་དེ་ཝའི་སྲས་པོ་དྲག་ཤུལ་ཅན། །ཚོགས་བདག་ཆེན་པོ་མ་ཧཱ་ཀཱ་ལཱ་ཡ། །འཇིགས་བྱེད་ཆེན་པོ་མ་ཧཱ་ཀཱ་ལཱ་ཡ། །ལེགས་ལྡན་ནག་པོ་གྲོང་ཁྱེར་སུམ་བརྩེགས་དགྲ། །བསྟན་པ་ཡོངས་ཀྱི་སྲུང་མ་ནག་པོ་ཆེ། །ཆོས་འཁོར་ཡོངས་ཀྱི་སྲོག་ཤིང་ནག་པོ་ཆེ། །དམ་ཚིག་ཅན་གྱི་དགྲ་བླ་ནག་པོ་ཆེ། (《 ལུ 》+ དམ་ཉམས་རྣམས་ཀྱི་སྙིང་འབྱིན་ནག་པོ་ཆེ། ) །འདིར་གཤེགས་རྒྱན་གྱི་གཏོར་མ་འདི་བཞེས་ཤིག།ཤ་ཁྲག་དམར་གྱི་གཏོར་མ་འདི་བཞེས་ཤིག

།འཛམ་བུ་ཏི་པའི་ཞལ་ཟས་འདི་བཞེས་ཤིག །ཛ་གད་དཔའ་བོ་སྨན་དང་ཕུད་ཀྱི་ ∶ མཆོད་པ་ (《 ཞ 》 གཏོར་མ་ ) འདི་བཞེས་ཤིག །སྔར་བཅོལ་ལས་ཀྱི་གཏང་རག་གཉེན་པོར་འབུལ། །ད་བཅོལ་ལས་ཀྱི་གསལ་འདེབས་གཉེན་པོར་བཞེས། །འཁོར་རྣམས་སྲུང་ཞིང་རྐྱེན་རྣམས་བཟློག་པ་དང༌། །སྡང་བའི་དགྲ་དང་གནོད་པའི་བགེགས་ལ་སོགས། །བདུད་དང་བར་དུ་གཅོད་པ་རྣམ་མང་པོ། །ཐམས་ཅད་རྡུལ་ཕྲན་བཞིན་དུ་བརླག་པར་མཛོད ༑ ༑ བསྟན་པ་བསྲུང་བའི་ལས་འདི་མྱུར་དུ་སྒྲུབས། །ཞེས་པས་ཆོས་སྐྱོང་ལ་གཏོར་མ་བསྟབས། ཕྲིན་ལས་གཞོལ་ལོ། །དེ་ནས་ལྷ་མོ་ལ་བསྟོད་པ་བྱ་སྟེ། ཧཱུྃ་བྷྱོ། གང་གི་སྐུ་གསུང་ཐུགས་ཀྱི་མཐུས། །འདོད་པའི་ཁམས་ཀུན་ཟིལ་མནན་ནས ༑ ༑ འདོད་པའི་ཁམས་ལ་དབང་སྒྱུར་བ། །འདོད་ཁམས་དབང་ཕྱུག་མ་ལ་འདུད ༑ ༑ ཅེས་པས་བསྟོད་ནས། དཔལ་ལྡན་འདོད་པ་ཁམས་ཀྱི་དབང་ཕྱུག་མ།། འདིར་གཤེགས་རྒྱན་གྱི་གཏོར་མ་འདི་བཞེས་ཤིག །ཅེས་པ་ལ་སོགས་པས་གཏོར་མ་བསྟབས། ཕྲིན་ལས་གཞོལ་ལོ། །དེ་ནས། དཔལ་ལྡན་མགོན་པོ་མ་ཧཱ་ཀཱ་ལཱ་དང༌། །དཔལ་ལྡན་ལྷ་མོ་མི་ཕམ་སྲིད་གསུམ་བདག །ལྕམ་དྲལ་ཁྱེད་ཀྱི་བཀའ་ལས་མི་འདའ་བའི། །དུར་ཁྲོད་བདག་པོ་ཞིང་སྐྱོང་འཁོར་དང་བཅས། ། སྣང་སྲིད་ལྷ་སྲིན་སྡེ་བརྒྱད་འཁོར་དང་བཅས། །དྲེགས་པ་ཕོ་རྒྱུད་མོ་རྒྱུད་འཁོར་དང་བཅས། (《 ལུ 》+ མཁའ་ལྡིང་ལ་སོགས་གཅན་གཟན་འཁོར་དང་བཅས། །པུ་ཏྲ་ལ་སོགས་ལས་མཁན་འཁོར་དང་བཅས། །མི་ནག་ལ་སོགས་སྤྲུལ་པ་འཁོར་དང་བཅས། །འདིར་བཞུགས་གཞི་བདག་གཉན་པོ་འཁོར་དང་བཅས། །སྲུང་མ་རྒྱ་མཚོའི་ཚོགས་རྣམས་འཁོར་དང་བཅས། །དམ་ཅན་མཁའ་འགྲོའི་ཚོགས་རྣམས་འཁོར་དང་བཅས། ) །འདིར་གཤེགས་རྒྱན་གྱི་གཏོར་མ་འདི་བཞེས་ཤིག །ཅེས་པ་ལ་སོགས་པས་འཁོར་རྣམས་ལ་གཏོར་མ་བསྟབས། ཕྲིན་ལས་གཞོལ། དེ་ནས་བཟླས་པ་བྱེད་པར་འདོད་པས། རང་གི་སྙིང་གའི་ཧཱུྃ་ལས་འོད་འཕྲོས་པས་ཆོས་སྐྱོང་གི་ཐུགས་བསྐུལ་བར་བསམ་ཞིང༌། ཨོཾ་ཤྲཱི་མ་ཧཱ་ཀཱ་ལཱ་ཡ་ཧཱུྃ་ཧཱུྃ་ཕཊ་སྭཱ་ཧཱ།

ཞེས་པའི་སྙིང་པོའི་སྔགས་དང༌། ཨོཾ་ཤྲཱི་མ་ཧཱ་ཀཱ་ལཱ་ཡ། ཤཱ་ས་ན་ཨུ་པ་ཧ་རི་ཎི ༑ ཨེ་ཥ་ཨ་པཤྩཱི་མ་ཀཱ་ལོ། ཨ་ཡཾ་ཨི་དཾ་རཏྣ་ཏྲ་ཡཱ་ཡ། ཨ་པ་ཀཱ་རི་ཎཱཾ། ཡ་དི་པྲ་ཏི་ཛྙཱ། སྨ་ར་སི་ཏ་དཱ། ཨི་དཾ་དུཥྟཱཾ། ཁ་ཁ་ཁཱ་ཧི་ཁཱ་ཧི། མ་ར་མ་ར། གྲྀཧྞ་གྲྀཧྞ། བནྡྷ་བནྡྷ། ཧ་ན་ཧ་ན། ད་ཧ་ད་ཧ། པ་ཙ་པ་ཙ། དཱི་ན་མེ་ཀེ་ན་མཱ་ར་ཡ་ཧཱུྃ་ཕཊ་ཧཱུྃ། ཞེས་པའི་གཟུངས་ཀྱི་སྔགས་ཅི་ནུས་པར་བཟླའོ། །དེ་བཞིན་དུ་ལྷ་མོའི་ཐུགས་བསྐུལ་བར་བསམས་ལ། ཨོཾ་རོ་རུ་རོ་རུ་བི་ཏིཥྛ་བ་དྷྭཏྶི་ཀ་མ་ལ་རཱཀྵ་སཱི་ཧཱུྃ་བྷྱོ་ཧཱུྃ་ཞེས་པའི་སྔགས་ཅི་ནུས་བཟླའོ། །དེ་ནས་སྔར་བཞིན་དུ་མེ་ཏོག་ལ་སོགས་པས་མཆོད་ཅིང་གང་ཤེས་པས་བསྟོད་ལ། གསོལ་བ་བཏབ་ནས་བཟོད་པར་གསོལ་ཏེ ༑ ཨོཾ་ཤྲཱི་མ་ཧཱ་ཀཱ་ལ་བཛྲ་མུཿམ་ཧཱ་ཀཱ་ལཱི་དེ་ཝཱི་བཛྲ་མུཿཞེས་པས་ཡེ་ཤེས་པ་གཤེགས་སུ་གསོལ། དམ་ཚིག་པ་བདག་ལ་བསྡུའོ། །བྲིས་སྐུ་ལ་སོགས་པའི་རྟེན་ཡོད་ན་གཤེགས་སུ་གསོལ་མི་དགོས་སོ། །དེ་ནས་ཆོས་སྐྱོང་གི་གཟུངས་རིང་བཟླས་ཤིང་གཏོར་མ་ལ་དཔལ་འབར་བཙུགས་ལ་གཏང་ངོ༌། །ཚུལ་འདིས་རྟག་ཏུ་གཏོར་མ་བཏང་ན། བྱང་ཆུབ་ཐོབ་ཀྱི་བར་དུ་སྲུང་བ་དང༌། འདོད་པའི་དོན་སྒྲུབ་པ་དང༌། བགེགས་དང་ལོག་པར་འདྲེན་པ་འཇོམས་པར་འགྱུར་རོ། །དཔལ་ནག་པོ་ཆེན་པོ་ལྕམ་དྲལ་གྱི་

∶ གཏོར་མའི་ (《 ཞ 》 མཆོད་གཏོར་གྱི་ ) ཆོ་ག་བླ་མའི་ཕྱག་ལེན་བཞིན་འཕགས་པས་བྲིས་ནས་ཇིམ་གྱིན་ལ་ཕུལ་བའོ།། །།འདིའི་བརྒྱུད་པ་ནི། རྡོ་རྗེ་འཆང༌། བྲམ་ཟེ་མཆོག་སྲེད། བདེ་བའི་རྡོ་རྗེ། ཤྲདྡྷཱ་ཀ་ར་ཝརྨ ༑ ཇོ་བོ་རིན་ཆེན་བཟང་པོ། བླ་མ་བྲག་སྟེང་པ། བླ་མ་མལ་ལོ་ཙཱ་བ་བླ་མ་ས་སྐྱ་པ་ཡབ་སྲས་རྣམས་སོ། །མ་ཚང་མེད་ཅིང་བསྒྲུབ་པར་སླ་བ་ཡི། །ཆོ་གའི་རིམ་པ་འདི་ནི་བདག་གིས་བསྡེབས། །སྤྲོས་ལ་དགའ་བས་རྒྱས་པ་གཞན་དུ་བཙལ། ། འདི་ཙམ་གྱིས་ཀྱང་སྐབས་ཀྱི་དོན་འགྲུབ་འགྱུར།། །། ༄༅། །བཤགས་པ་བཞུགས། ། ༄༅། །དཔལ་རྡོ་རྗེ་ནག་པོ་ཆེན་པོ་ལྕམ་དྲལ་ (《 ཞ 》+ བྲན་གཡོག་ ) འཁོར་དང་བཅས་པ་ལ་ཞུ་ཞིང་གསོལ་བ་ནི། ཆེ་གེ་མོ་ཞེས་བགྱི་བ་བདག་ལས་ཉོན་མོངས་པ་དང༌། མི་ཤེས་པ་དང༌། བག་མེད་པ་དང༌། མ་གུས་པ་དང༌། སྙོམ་ལས་ཀྱི་དབང་དུ་གྱུར་པས་རང་བཞིན་དང་བཅས་པའི་ཁ་ན་མ་ཐོ་བ་བགྱིས་པ་དང༌། དམ་ཚིག་དང་མི་ལྡན་པ་དང༌། དམ་ཚིག་མ་དག་པ་དང༌། ཚོགས་འདྲེས་པ་དང༌། སྤྱོད་ཡུལ་གཅིག་པར་གྱུར་པ་དང༌། བསྙེན་པ་དང༌། སྒྲུབ་པ་ལ་མ་བརྩོན་པ་དང༌། སྲུང་མ་ཁྱད་པར་ཅན་ཁྱེད་རྣམས་དུས་དུས་སུ་མ་མཆོད་ཅིང་མ་གསོལ་བའི་དབང་གིས། སྐུ་གསུང་ཐུགས་ཀྱི་དམ་ཚིག་ཆགས་ཉམས་སུ་གྱུར་པ་དང༌། ཁྱེད་རྣམས་ཀྱི་ཐུགས་དང་འགལ་བར་གྱུར་པ་ཐམས་ཅད་སྤྲོས་མེད་རྣམ་པར་མི་རྟཽག་པའི་ངང་ནས། ཐུགས་རྗེ་དང་མཐུ་སྟོབས་ཀྱི་དབང་ཕྱུག་དམ་པ་ཁྱེད་རྣམས་ལ་མཐོལ་ལོ་བཤགས་སོ། །བཟོད་པར་གསོལ་ལོ། །མཁའ་ལ་སྤྲིན་དེངས་པའམ། རྒྱ་མཚོ་ལ་རླབས་ཞི་བ་ལྟར། ནོངས་པར་སྤྱད་པ་དང༌། དེའི་འབྲས་བུ་ཐམས་ཅད་མེད་པར་གྱུར་ཅིག ཞི་བར་གྱུར་ཅིག རབ་ཏུ་ཞི་བར་གྱུར་ཅིག སྔགས་དང་ ༑ ཕྱག་རྒྱ་དང༌། ཏིང་ངེ་འཛིན་གྱིས་བྱིན་གྱིས་བརླབས་པའི་མཆོད་སྦྱིན་གྱི་གཏོར་མ་ (《 ཞ 》+ དར་སྣ་ཚོགས་ཀྱི་རྒྱན་པ་ ) འདི་དང༌། རྟ་མཆོག་རྒྱན་གྱིས་བརྒྱན་པ་འདི་དང༌། ཚོགས་ཀྱི་འཁོར་ལོ་དམ་པ་དང་བཅས་པའི་མཆོད་པ་འདིས།

དཔལ་མགོན་ཁྱད་པར་ཅན་ཁྱེད་རྣམས་ཀྱི་ཐུགས་དམ་སྐོང་བར་གྱུར་ཅིག བཞེད་པ་གྲུབ་པར་གྱུར་ཅིག རེ་བ་རྫོགས་པར་གྱུར་ཅིག དེ་ལྟར་གྱུར་ནས་ཀྱང༌། བདག་གི་སྔོན་གྱི་ལས་ལས་གྱུར་པ་དང༌། འཕྲལ་གྱི་རྐྱེན་ལས་གྱུར་པའི་ནད་དང༌། བར་དུ་གཅོད་པ་ཐམས་ཅད་ཞི་བར་མཛད་དུ་གསོལ། དགྲ་དང་བགེགས་དང་ལོག་པར་འདྲེན་པ་ཐམས་ཅད་བཟློག་ཏུ་གསོལ། ཚེ་དང་དཔལ་དང་ལོངས་སྤྱོད་རྒྱས་པ་དང༌། དབང་ཕྱུག་ཕུན་སུམ་ཚོགས་པར་མཛད་དུ་གསོལ། འཇིག་རྟེན་དང་ ༑ འཇིག་རྟེན་ལས་འདས་པའི་དངོས་གྲུབ་པ་མ་ལུས་པ་སྩལ་དུ་གསོལ། ཁྱེད་ཐུགས་གསང་བ་དམ་པའི་མཛོད། །དགེས་པ་ཆེན་པོའི་སྒོ་ཕྱེ་ནས། །དངོས་གྲུབ་ཕྲིན་ལས་བདུད་རྩི་ཡི། །རྒྱུན་གྱིས་བདག་རྒྱུད་གཏམས་པར་མཛོད། ། དཔལ་མགོན་པོ་ལྕམ་དྲལ་གྱི་བཤགས་པ་འཕགས་པས་སྦྱར་བའོ།། །། ༄༅། །གདོང་བཞི་པའི་བསྟོད་པ་བཞུགས། ། ༄༅། །དཔལ་གདོང་བཞི་པའི་མགོན་པོ་ལ་བསྟོད་པ་ཞེས་བྱ་བ། རྡོ་རྗེ་འཛིན་པ་ལ་ཕྱག་འཚལ་ལོ། །སངས་རྒྱས་ཐམས་ཅད་གཅིག་བསྡུས་པ། །བླ་མའི་ཞབས་ལ་ཕྱག་འཚལ་ཏེ། །བསྟན་པ་བསྲུང་པའི་ལས་བརྩོན་པ། །ནག་པོ་ཆེན་པོར་བསྟོད་པར་བགྱི། །བསྟན་པ་སྤེལ་ཞིང་བསྲུང་བའི་ཕྱིར། །རྡོ་རྗེ་འཆང་བས་བྱིན་བརླབས་ནས། །ཉིད་ཀྱི་བཀའ་ཡིས་གཉེར་བསྒོས་པ། །ནག་པོ་ཆེན་པོ་ཁྱོད་ལ་བསྟོད། །གནས་རྣམས་ཀུན་ལ་རྣམ་རོལ་ཡང༌། །ངེས་པ་བཞིན་དུ་གྲུ་འཛིན་དང༌། །སིངྒ་ལི་དང་ཏི་སེ་རུ། །རྣམ་པར་གནས་པ་ཁྱོད་ལ་བསྟོད། ཁྱོད་ནི་གང་དུ་འཁོད་གྱུར་པ། །དུར་ཁྲོད་རོལ་པའི་གཞལ་ཡས་ཏེ། །དེ་དབུས་པདྨ་ཉི་མ་ལ ༑ ༑ བསྒྱྀངས་ཏེ་བཞུགས་པ་ཁྱོད་ལ་བསྟོད། །ཞལ་བཞི་པ་དང་ཕྱག་བཞི་པ། ། ཞབས་གཉིས་གར་གྱི་སྟབས་ཀྱིས་བཞུགས། །སྐུ་མདོག་ནག་པོ་འབར་ཆེན་པོ། ། ལྷུན་པོ་ལྟར་བརྗིད་ཁྱོད་ལ་བསྟོད། །རྩ་ཞལ་ནག་པོ་གདངས་པའི་ཞལ། ། གཡས་ཞལ་དཀར་པོ་ཁྲོ་ཞིང་འཛུམ། །གཡོན་པ་དམར་ཞིང་རྒྱ་ཆེར་བཞད། ། སྟེང་ཞལ་དུད་ཁ་ཁྲོ་གཉེར་གདོང༌། །ཞལ་རེའང་དམར་ལ་ཟླུམ་པ་དང༌།

།གློག་ལྟར་འཁྱུག་པའི་སྤྱན་གསུམ་ལྡན། །སྐྲ་དང་སྨ་ར་སེར་ཞིང་འབར། །མཆེ་བ་གཙིགས་པ་ཁྱོད་ལ་བསྟོད། །ཕྱག་གཡས་དང་པོས་གྲི་གུག་དང༌། །གཡོན་གྱི་དང་པོས་ཐོད་ཁྲག་འཛིན། །གཡས་གཉིས་རལ་གྲི་ཅིག་ཤོས་ཀྱིས། །ཆང་གི་བུམ་པ་འཛིན་ལ་བསྟོད། །དུང་ཆེན་པོ་དང་ལྟོ་འགྲོ་དང༌། །སྟག་དང་དར་གྱི་ལྷབ་ལྷུབ་དང༌། ཁྲག་དང་ཞག་གི་ཐིག་ལེ་ཡི། །རྒྱན་གྱིས་སྒེག་པ་ཁྱོད་ལ་བསྟོད། །མི་མགོ་སྐམ་པོའི་ཅོད་པན་དང༌། །རློན་པ་ལྔ་བཅུའི་དོ་ཤལ་ཅན། །སྦྲུལ་དང་རྒྱུ་མ་རློན་པ་ཡི། །ཚངས་སྐུད་འཆང་བ་ཁྱོད་ལ་བསྟོད། །ཉི་མའི་འོད་ལྟར་ཆེར་གསལ་ཞིང་ ༑ ༑ དུས་མཐའི་མེ་ལྟར་རབ་གདུང་བའི། །མེ་ལྕེའི་ཕྲེང་བས་གདུག་པ་ཀུན།། རྣམ་པར་སྲེག་པ་ཁྱོད་ལ་བསྟོད། །ཧ་ཧའི་གད་མོ་རྒྱ་ཆེར་བཞད། །ཧཱུྃ་ཧཱུྃ་འབྲུག་གི་སྒྲ་ལྟར་སྒྲོགས། །ཀྵིཾ་ཀྵིཾ་རྣམ་པར་བསྒྱྀངས་པའི་སྒྲས། །ས་གསུམ་གཡོ་བར་མཛད་ལ་བསྟོད། ཁྱོད་ཐུགས་རྡོ་རྗེ་འཛིན་པ་ལ། །ཤིན་ཏུ་དད་པས་ཉེར་ཞི་ཡང་ ༑ ༑ དེ་ཡི་བསྟན་ལ་གནོད་བྱེད་ལ། ཁྲོ་ཞིང་འཁྲུགས་པ་ཁྱོད་ལ་བསྟོད། །ཉེ་བར་ཞི་ལ་ཉེར་གཞོལ་ཡང༌། །དམ་ཚིག་སྡོམ་པས་ཉེར་མཛེས་ཤིང༌། །བསྒྲུབ་ལ་བརྩོན་པའི་སྒྲུབ་པོ་ལ། །རྗེས་སུ་ཆགས་པ་ཁྱོད་ལ་བསྟོད། །འདོད་པའི་བདེ་བ་ཐམས་ཅད་དང༌། །ཏིང་ངེ་འཛིན་གྱི་བདེ་བ་ལ། །བདག་ཉིད་དགྱེས་རྒུར་རྣམ་རོལ་ཅིང༌། །འཕགས་པ་མཆོད་མཛད་ཁྱོད་ལ་བསྟོད། ཁྱོད་དང་རྗེས་མཚུངས་དཔའ་མོ་ནི། །དཔལ་གྱིས་ཁྱོད་ལ་ཉེར་མཆོད་ཅིང༌། །མཐུན་པར་བསྟན་པ་རྗེས་བསྲུངས་པས། །བསྐོར་བ་ཁྱོད་ལ་བདག་བསྟོད་དོ། །གཡས་ན་གཡུང་མོ་ནག་མོ་དང་ ༑ ༑ དེ་བཞིན་གཡོན་ན་གཏུམ་མོ་ལྗང༌། །མདུན་ན་སྲིན་མོ་ནག་མོ་དང༌། ། རྒྱབ་ན་སིངྒ་ལཱི་གནས་སྔོ། །ཐམས་ཅད་མཛེས་ཤིང་གྲིམས་པའི་ལུས། །སྣ་ཚོགས་རྒྱན་གྱིས་རབ་སྒེག་ཅིང༌། ཁྲོ་ཞིང་འཛུམ་ལ་སྟེགས་ (《 ཞ 》 སྒེག་ ) ཆོས་ཅན།། རྔམ་ཞིང་དགོད་ལ་འཇིགས་རུང་མ། །གཡས་པ་གྲི་གུག་འཛིན་པ་ཡིས། །ཕྱོགས་བཅུར་གདུག་ཅན་རྣམ་པར་བསྡིགས།

།གཡོན་པ་ཁྲག་ཞག་གིས་གང་བའི། ། ཐོད་པ་འཛིན་པའི་ལག་པ་ཡིས། །ཡབ་ལ་འཁྲིལ་ཞིང་རྣམ་པར་སྟོབས། །དེ་བཞིན་ཞལ་བཞིའི་སྤྱོད་ཡུལ་ཏེ། །དགྱེས་པའི་ཚེ་ན་སྦྱོར་བ་ཡིས། །མགོན་པོ་ཤིན་ཏུ་ཚིམ་བྱེད་ཅིང༌། །ལས་ཀྱི་ཚེ་ན་མངོན་སྤྱོད་ཀྱིས། །དགྲ་བགེགས་རྣམ་པར་སྒྲོལ་བར་བྱེད། །ལྷུན་པོ་གླིང་བཞིས་བསྐོར་འདྲ་བའི། །ཡབ་ཡུམ་རྣམས་ལ་གུས་པས་བསྟོད། ཁྱོད་ཀྱི་བཀའ་ཉན་ཕོ་ཉའི་ཚོགས། ཁ་དོག་ལྡན་ཞིང་འོད་དང་ལྡན ༑ ༑ མཐུ་ཆེན་རྫུ་འཕྲུལ་ཆེན་པོ་ཡི། །ཤུགས་ཀྱིས་ཕྱོགས་བཅུར་རྣམ་པར་རྒྱུག ༑ ལ་ལ་མཚོན་ཆ་སྣ་ཚོགས་འཛིན། ཁ་ཅིག་སྙིམ་པར་དགྲ་བོ་ཡི། ཁྲག་དང་ནང་ཁྲཽལ་གྱིས་བཀང་ནས། །ཟ་བཞིན་དུ་ནི་རྣམ་པར་རྒྱུ། །གློག་ལྟར་མྱུར་ཞིང་འབྲུག་ལྟར་སྒྲོགས། །རྡོ་རྗེ་ལྟ་བུར་ཐོགས་མེད་པས། ཁྱོད་ཀྱི་བཀའ་སྩལ་སྒྲུབ་བྱེད་པ། །འཁོར་དང་བཅས་ལ་བསྟོད་པར་བགྱི། །དེ་ལྟར་ཡབ་དང་ཡུམ་རྣམས་དང་ ༑ ༑ འཁོར་དང་བཅས་པ་ཐམས་ཅད་ཀྱིས། །སྔོན་ཚེ་ཐུབ་པའི་སྤྱན་སྔ་རུ། ། དེ་ཡིས་ཇི་ལྟར་བསྒོས་པ་དང༌། །ཉིད་ཀྱི་ཇི་ལྟར་དམ་བཅས་དང༌། ཁྱོད་ཀྱི་འཁོར་གྱིས་ཁྱོད་ལས་ (《 ལུ 》 ལ་ ) ནི། །ཇི་ལྟར་བསྒོ་བ་ཐོབ་པ་ཡི། །དམ་ཚིག་ཉེ་བར་དགོངས་མཛོད་ལ། །ཐུབ་པའི་བསྟན་པ་བསྲུང་བ་དང༌། །བསྟན་ལ་གནོད་བྱེད་གདུལ་བ་དང༌། །བསྟན་པ་རྗེས་སུ་སྒྲུབ་བྱེད་པ། །ཐམས་ཅད་ཉེ་བར་སྐྱོང་བར་མཛོད། །བཟའ་བ་སྣ་ཚོགས་བཅའ་བར་ལྡན། །སྲན་ཆན་སྣ་ཚོགས་འབྲས་བུར་བཅས། །ཤ་ཆེན་སྣ་ཚོགས་ཉ་ཤར་བཅས། ཁྲག་ཆེན་ཞག་དང་ཁྲག་གཞན་བཅས ༑ ༑ ཟན་དྲོན་མེ་ཏོག་རྙིང་པ་དང༌། །སྤོས་དང་ཆང་ཕུད་མར་མེ་དང༌། །སྣ་ཚོགས་དར་སོགས་ཀྱིས་ཀླུབས་པའི། །གཏོར་མ་འདི་ནི་ཏིང་འཛིན་དང༌། ། སྔགས་ཀྱི་རྒྱ་ཆེར་བྱིན་བརླབས་ནས། །དང་བའི་སེམས་ཀྱིས་བདག་འབུལ་གྱིས ༑ ༑ གསོལ་ཅིག་གསོལ་ཅིག་བཟའ་བའི་ཚོགས། །འཆོས་ཤིག་འཆོས་ཤིག་བཅའ་བའི་ཚོགས། །འཐུང་ཤིག་འཐུང་ཤིག་བཏུང་བའི་ཚོགས། །སྣོམས་ཤིག་སྣོམས་ཤིག་དྲི་དང་སྤོས།

།བཞེས་ཤིག་བཞེས་ཤིག་མཆོད་པའི་ཚོགས། །ཚིམ་པར་རོལ་ནས་བདག་ལ་དགོངས། །བླ་མ་རྡོ་རྗེ་འཛིན་པ་དང༌། །བདག་ལ་གནོད་པར་བྱེད་པ་ཡི། །སྡང་བའི་དགྲ་དང་གནོད་པའི་བགེགས། །མངོན་སྤྱོད་ལས་ཀྱིས་ཚར་ཆོད་ལ། །དེ་ཡི་ཕུན་ཚོགས་གང་ཡིན་པ། །དེ་ཀུན་བདག་གི་འབྱོར་བར་མཛོད། །སླན་ཆད་གནོད་བྱེད་ཐམས་ཅད་ཀྱིས། །གླགས་མི་རྙེད་པར་སྲུང་དུ་གསོལ། །གཞན་ཡང་ནད་དང་བར་ཆད་ཀུན། །ཤིན་ཏུ་ཉེ་བར་ཞི་བ་དང་ ༑ ༑ ཚེ་དང་ལོངས་སྤྱོད་དཔལ་འབྱོར་རྣམས། །ཀུན་ནས་རབ་ཏུ་རྒྱས་པ་དང་ ༑ ༑ མི་དང་མི་མིན་མ་ལུས་པ། །བདག་གི་དབང་དུ་བསྡུ་བ་དང༌། །གཞན་ཡང་ཇི་ལྟར་གང་འདོད་པ། །དེ་ཀུན་ཇི་བཞིན་འགྲུབ་པར་མཛོད། །དེ་ལྟར་དཔལ་གདོང་བཞི་པ་ལ་བསྟོད་ཅིང་བསྐུལ་བའི་རབ་ཏུ་བྱེད་པ་འདི་ནི། དགེ་སློང་འཕགས་པ་ལ་དེ་ཉིད་ཀྱི་སློབ་མ་རིག་པའི་ནོར་འཆང་བ། ཏིང་འཛིན་ཤེས་རབ་ཅེས་བྱ་བས་ཡང་ནས་ཡང་དུ་གསོལ་བ་བཏབ་པའི་དོན་དུ། ཆུ་མོ་བྱའི་ལོ་གདུ་བུའི་ཟླ་བའི་ཚེས་གཅིག་ལ། ཤིང་ཀུན་ཏུ་སྦྱར་བའི་ཡི་གེ་པ་ནི་ཨ་ཙ་ར་ཞེས་བྱ་བའོ ༑༑ ༑༑ ༄༅། །ཛམྦྷ་ལ་སེར་པོའི་སྒྲུབ་ཐབས་བཞུགས། ། ༄༅། །ཨོཾ་སྭསྟི་སིདྡྷཾ། བླ་མ་དང་དཀོན་མཆོག་གསུམ་ལ་ཕྱག་འཚལ་ ལོ ༑ ༑ འཕགས་པ་ཛམྦྷ་ལ་བསྒོམ་པར་འདོད་པས། སྟན་བདེ་བ་ལ་བསྡད། བླ་མ་དང་དཀོན་མཆོག་གསུམ་ལ་སྐྱབས་སུ་འགྲོ་བ་བྱ། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱ། གནས་སྐབས་སུ་བདག་དང་གཞན་གྱི་དབུལ་བ་དང་རྒུད་པ་ཐམས་ཅད་བསལ་ནས་འབྱོར་པ་ཕུན་སུམ་ཚོགས་པ་ཐོབ་པར་བྱ། དེའི་དོན་དུ་ཛམྦྷ་ལ་བསྒོམ་པར་བྱ་སྙམ་དུ་བྱང་ཆུབ་ཀྱི་སེམས་བསྒོམ། དེ་ནས་རང་གི་སྙིང་གའི་ནང་དུ་ཟླ་བའི་སྟེང་དུ་ཛྃ་གསེར་གྱི་མདོག་ཅན་ཞིག་བསམས་པ་ལས་འོད་འཕྲོས་པས་རང་གི་སྡིག་པ་དང༌། སྒྲིབ་པ་དང༌། དབུལ་བ་དང༌། རྒུད་པ་བསལ། ཡང་བ་སྤུའི་བུ་ག་ནས་འོད་འཕྲོས་པས་སེམས་ཅན་ཐམས་ཅད་ཀྱི་སྡིག་པ་དང༌། སྒྲིབ་པ་སྦྱངས། དབུལ་བ་དང་རྒུད་པ་བསལ།

སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་དཔལ་འབྱོར་བསྡུས་པ་རང་ལ་ཐིམ་པས། རང་ཉིད་རིན་པོ་ཆེའི་གཏེར་སྣ་ཚོགས་ཀྱིས་གང་བའི་བུམ་པའི་ཚོགས་ཀྱིས་བཏེག་པའི་རིན་པོ་ཆེའི་ཁྲིའི་སྟེང་དུ་པདྨ་དང༌། ཟླ་བ་ལ་བཞུགས་པའི་ཛམྦྷ་ལ་གསེར་བཙོ་མ་ལྟ་བུའི་ཞབས་གཡས་ཅུང་ཟད་བརྐྱང་ཞིང༌། གཡོན་བསྐུམ་པའི་ཚུལ་གྱིས་བཞུགས་པ། ཞལ་གཅིག་ཕྱག་གཉིས་པ། སྤྱན་གསུམ་པ། རབ་ཏུ་བརྗིད་ཅིང་སྐུ་ཤ་རྒྱས་པ། ཕྱག་གཡས་པ་མཆོག་སྦྱིན་པས་བི་ཛ་པཱུ་རའི་ཤིང་ཏོག་འཛིན་ཤིང༌། གཡོན་པས་རིན་པོ་ཆེ་སྣ་ཚོགས་ཀྱི་རྒྱུན་སྐྱུགས་པའི་ནེའུ་ལེ་འཛིན་པ ༑ རིན་པོ་ཆེའི་རྒྱན་སྣ་ཚོགས་པས་བརྒྱན་ཞིང༌། དར་སྣ་ཚོགས་ཀྱི་ན་བཟའ་མནབས་པ། སྤྱི་བོར་སངས་རྒྱས་རིན་ཆེན་འབྱུང་ལྡན་གྱིས་དབུར་རྒྱན་པར་བསམ ༑ དེའི་ཐུགས་ཀའི་ཛྃ་ལས་འོད་འཕྲོས་པས། རི་རབ་ཀྱི་སྟེང་ནས་ཛམྦྷ་ལ་སྤྱན་དྲང༌། ཛཿཧཱུྃ་བྃ་ཧོཿས་རང་ལ་གཉིས་སུ་མེད་པར་བསྟིམ། རང་གི་འཁོར་དུ་འཇིག་རྟེན་དང་འཇིག་རྟེན་ལས་འདས་པའི་ནོར་ལྷ་སྤྲིན་འཐིབས་པ་བཞིན་དུ་བཞུགས་པས་རིན་པོ་ཆེ་དང༌། ཟས་ནོར་གྱི་ཆར་འབེབས་པ་བསམས་ལ། སེམས་མཉམ་པར་བཞག་གོ །སྔགས་ཟློ་བར་འདོད་ན། རང་གི་སྙིང་གའི་ཛྃ་གྱི་མཐའ་མར་སྔགས་ཀྱི་ཕྲེང་བས་འཁོར་བ་ལས་འོད་འཕྲོས་པས་འཇིག་རྟེན་དང་འཇིག་རྟེན་ལས་འདས་པའི་ནོར་གྱི་ལྷ་ཐམས་ཅད་དབང་དུ་བསྡུས་ནས། དེ་དག་གིས་བདག་ལ་རིན་པོ་ཆེ་དང་ཟས་ནོར་གྱི་ཆར་ཕབ་པར་བསམ་ཞིང༌། ཨོཾ་ཛམྦྷ་ལ་ཛ་ལེནྡྲཱ་ཡ་སྭཱཧཱ། ཞེས་ཅི་ནུས་པ་བཟླའོ། །ཆུ་སྦྱིན་གཏོང་བར་འདོད་ན། རིན་པོ་ཆེའི་སྡེར་གྱི་ནང་དུ་རིན་པོ་ཆེ་ལས་བཞེངས་པའི་ཛམྦྷ་ལ་བཞུགས་སུ་བཅུག་པའམ ༑ བཞུགས་པར་མོས་ལ་བདག་བསྐྱེད་བཞིན་བསྐྱེད་ནས། རིན་པོ་ཆེའི་བུམ་པ་ཆུས་བཀང་ལ། །ཨ་མྲྀ་ཏས་བསང༌། སྭ་བྷཱ་ཝས་སྦྱང༌། སྟོང་པའི་ངང་ལས་བྷྲཱུྃ་ལས་རིན་པོ་ཆེའི་བུམ་པའི་ནང་དུ། ཨོཾ་ཨཱཿཧཱུྃ་ལས་བདུད་རྩིའི་ཆུ་རྒྱུན་གྱིས་གང་བ་བསྐྱེད་ལ།

རང་གི་ལག་པ་གཡས་པའི་མཐིལ་དུ་ཡི་གེ་ཛྃ་བསྐྱེད་པ་ལས ༑ བདུད་རྩིའི་ཆུ་རྒྱུན་བྱུང་བས། ཛམྦྷ་ལ་ལ་མཆོད་པར་བསམ་ཞིང༌། ལག་པ་གཡས་པའི་ཁྱོར་མོས་ཆུ་ཕུལ། ཨོཾ་ཛམྦྷ་ལ་ཛ་ལེནྡྲཱ་ཡ་སྭཱཧཱ། ཞེས་ཅི་རིགས་པ་བཟླས་པའི་མཐར། ཨོཾ་ ་སྭཱ་ཧཱ། ཞེས་བྱ་བའི་སྔགས་ཀྱིས་ཕུལ་བས་བཅོམ་ལྡན་འདས་མཉེས་ནས་བདག་ལ་འདོད་རྒུའི་དངོས་གྲུབ་གནང་བར་བསམས་ལ། ཨོཾ་ཛམྦྷ་ལ་ཛ་ལེནྡྲཱ་ཡ་ཨརྒྷཾ། པཱ་དྱཾ། པུཥྤེ། དྷཱུ་པེ། དཱི་པེ། གནྡྷེ། ནཻ་ཝི་དྱེ་ཨཱཿཧཱུྃ་ཞེས་པས་མཆོད་ལ། བཅོམ་ལྡན་གང་ཞིག་རྒྱལ་བ་ཐམས་ཅད་ཀྱི། །ནམ་མཁའ་མཛོད་ཀྱི་ཏིང་འཛིན་ལས་འཕྲུལ་བས། །གདུལ་བྱ་རྣམས་ལ་དཔལ་འབྱོར་ཀུན་སྩོལ་བ། །རྨུགས་འཛིན་ཆུ་དབང་ཁྱོད་ལ་ཕྱག་འཚལ་ལོ། །ཞེས་པས་བསྟོད་ནས ༑ སྐུ་གཟུགས་མེད་ན། བཛྲ་མུཿས་གཤེགས་སུ་གསོལ། ཡོད་ན་བསྡུས་ལ་ཆུ་ས་གཙང་མའམ། ཆུ་ར་ལ་སོགས་པར་དོར་རོ། །ཆུ་སྦྱིན་གྱི་ཆོ་གའོ། ། འཕགས་པ་ཛམྦྷ་ལའི་སྒྲུབ་ཐབས་མདོར་བསྡུས་པ་འདི་ནི་ཀིམ་ཀཾ་ནུ་ཞེས་བྱ་བས་བསྐུལ་བའི་དོན་འཕགས་པས་ས་མོ་ཡོས་བུའི་ལོ་སྟོན་ཟླ་འབྲིང་པོའི་ཚེས་བཅུ་དགུ་ལ་དཔལ་ས་སྐྱར་སྦྱར་བའོ།། །། ༄༅། །ཕྱོགས་བཞིའི་གཏོར་མ་བཞུགས་སོ། ། ༄༅། །དཔལ་རྡོ་རྗེ་འཛིན་པ་ལ་ཕྱག་འཚལ་ལོ། །ཤར་ཕྱོགས་སུ་ལྷ་ཐམས་ཅད་པའི་གཏོར་མ་བྱ་བའི་རིམ་པ་ནི། དྲི་ཡི་དཀྱིལ་འཁོར་གྲུ་བཞི་པ། ། མེ་ཏོག་དཀར་གསུམ་མཆོད་བྱས་ཏེ། །དྲི་དང་འབྲས་ཆན་ཀ་ར་ཞོ། །སྦྲང་རྩི་མངར་ལྡན་ཤར་སྒོར་སྦྱིན། །ཚོམ་བུའམ་ཐིག་ལེ་ཉི་ཤུ་རྩ་གསུམ་དཀྱིལ་འཁོར་གྱི་དབུས་སུ་བཀོད་ལ། རང་ཉིད་ཕྱག་ན་རྡོ་རྗེ་ལ་སོགས་པའི་ང་རྒྱལ་དང་ལྡན་པས་བཟླས་པ་ཅི་རིགས་པ་བྱ་སྟེ། མཆོད་པ་བསང་ཞིང་བྱིན་གྱིས་བརླབས་ནས། སྐད་ཅིག་མའི་ཏིང་ངེ་འཛིན་གྱིས་དཀྱིལ་འཁོར་དང་མཚན་མ་རྣམས་གཞལ་ཡས་ཁང་དང༌། ལྷ་ཉི་ཤུ་རྩ་གསུམ་དུ་བསྐྱེད་ལ། རྡོ་རྗེ་ཁུ་ཚུར་གཉིས་བཅིངས་ཏེ། རྒྱབ་དང་རྒྱབ་ཏུ་སྦྱར་བར་བྱ། །པ་གདུགས་དང་ནི་པདྨ་སྦྲེལ།

།རོ་ཙ་ན་དང་ཀ་རོ་བརྐྱང༌། །དཀར་པོ་བཀུག་ནས་འདྲེན་པ་ནི། །ལྷ་དང་ལྷ་མིན་གྲུབ་པ་དགུག།ཨོཾ་བ་ཏ་ལཱི་མ་ཧཱ་བ་ཏ་ལཱི་ཧཱུྃ་ཧཱུྃ་ཧཱུྃ་ཛཿསྭཱ་ཧཱ། ཨོཾ་ཨ། རྒྱུ་བ་མོ་དང་རྒྱུ་ཆེན་མོ། །དེ་བཞིན་ཡི་དྭགས་རྒྱུ་བ་མོ། །ཉི་མ་ཟླ་བ་དངོས་གྲུབ་སྦྱིན། །རྟ་རྒྱལ་མོ་དང་ཟླ་རྒྱལ་མོ། །ལྷ་མོ་ཨུ་མ་གངྒཱ་མོ། །གཟུགས་མཛེས་སྐར་མ་འདུས་པ་དང༌། །གཟའ་ཚོགས་ཀུན་དང་ཚོགས་ཀྱི་གཙོ། །ཀཱ་རྟི་ཀཱ་དང་དཔལ་ལྷ་མོ། །ལྷ་མོ་རི་བོང་ཅན་འཛིན་མ། ཨ་ག་ལ་དང་ཨུཏྤ་ལ། །ལྷ་མིན་ལྷ་ཡི་རྒྱལ་པོ་རྣམས། །སྦཽས་མོ་དང་ནི་སྦོས་ཆེན་མོ། །མཆོད་པའི་གནས་འདིར་གཤེགས་སུ་གསོལ། །དངོས་གྲུབ་དོན་དུ་བཞུགས་སུ་གསོལ། །ཨོཾ་ཧཱུྃ་ཧེ་ཧོ་ཨཱ་ཀརྵ་ཡ་ཨཱ་ཀརྵ་ཡ། ས་མ་ཡ་དཱི་པེ་ཧཱུྃ་ཧཱུྃ་ཧཱུྃ་ཕཊ་ཛཿསྭཱ་ཧཱ། ཞེས་པ་ལན་གསུམ་གྱིས་སྤྱན་དྲངས་ནས། ཛཿཧཱུྃ་བྃ་ཧོཿས་གཉིས་སུ་མེད་པར་བསྟིམ། པདྨ་ཀ་མཱ་ལཱ་ཡ་སྟྭཾ་གྱིས་སོ་སོ་ལ་གདན་ཕུལ་ནས། མཆོད་པ་དང་གཏོར་མ་དབུལ་བར་བྱ་སྟེ། སོ་སོའི་ཕྱག་རྒྱ་དང་ཏིང་ངེ་འཛིན་དང་ལྡན་པས། དྲི་མེད་ཡིད་དུ་འོང་བ་ཡི། །ལྷ་རྫས་དམ་པའི་མཆོད་ཡོན་འདི། །རྒྱུ་བ་མོ་ལ་དབུལ་བར་བགྱི། །བཞེས་ནས་བདག་ལ་དགྱེས་པར་མཛོད། །ཨོཾ་བ་ཏ་ལཱི་ཡེ་གྲྀཧྞཻ་དཾ་ཨརྒྷཾ་སྭཱ་ཧཱ། དེ་བཞིན་དུ་མེ་ཏོག་དང༌། སྤོས་དང༌། དྲི་དང༌། མར་མེ་དང༌། ཞལ་ཟས་དང༌། རོལ་མོ་དང༌། གདུགས་དང༌། རྒྱལ་མཚན་དང༌། བ་དན་རྣམས་ལ་སྦྱར་ཏེ་དབུལ་བར་བྱའོ། །དེ་ནས་སྔར་གྱི་ཕྱག་རྒྱ་ལས། སྡིགས་མཛུབ་བཀྲོལ་ནས་སེ་གོལ་བརྡབ་ཅིང༌། གཏོར་མ་དབུལ་བར་བསམས་ནས། ཨོཾ་བཀྵ་ཡ་བཀྵ་ཡ་ས་མ་ཡ་ཏིཥྛ་ཛཿཛྲུྃ་ཧཱུྃ་ཕྲུྃ་ཕཊ་སྭཱ་ཧཱ། ཞེས་ལན་གསུམ་མམ་བདུན་གྱིས་གཏོར་མ་དབུལ་ལོ། །དེ་བཞིན་དུ་རྒྱུ་བ་ཆེན་པོ་ལ་དབུལ་བར་བགྱི་ཞེས་པ་དང༌། ཨོཾ་མ་ཧཱ་བ་

∶ ཏཱ་ལཱི་ (《 ཞ 》 ཧ་ནཱི་ ) ཡེ་གྲྀཧྞཻ་དཾ་ཨརྒྷཾ་སྭཱ་ཧཱ། ཞེས་པ་ལ་སོགས་པ་དང༌། ཡི་དྭགས་རྒྱུ་བ་མོ་ལ་དབུལ། །ཨོཾ་པྲེ་ཏ་བ་ཏ་ལཱི་ཡེ་གྲྀཧྞཻ་དཾ་ཨརྒྷཾ་སྭཱ་ཧཱ། ཞེས་པ་ལ་སོགས་པ་དང༌། ཉི་མ་ལ་ནི་དབུལ་བར་བགྱི། །ཨོཾ་སཱུརྱཱ་ཡ་ (《 ཞ 》 ཡེ་ ) གྲྀཧྞེ་དཾ་ཨརྒྷཾ་སྭཱ་ཧཱ། ཞེས་པ་ལ་སོགས་པ་དང༌། ཟླ་བ་ལ་ནི་དབུལ་བར་བགྱི ༑ ༑ ཨོཾ་ཙནྡྲཱ་ཡ་གྲྀཧྞཻ་དཾ་ཨརྒྷཾ་སྭཱ་ཧཱ། ཞེས་པ་ལ་སོགས་པ་དང༌། དངོས་གྲུབ་སྦྱིན་ལ་དབུལ་བར་བགྱི། །ཨོཾ་སིདྡྷི་དཱཏྟཱ་ཡ་གྲྀཧྞེ་དཾ་ཨརྒྷཾ་སྭཱ་ཧཱ། ཞེས་པ་ལ་སོགས་པ་དང༌། རྟ་རྒྱལ་མོ་ལ་དབུལ་བར་བགྱི། །ཨོཾ་ཨ་ཤྭ་རཱ་ཛྙི་ཡེ་གྲྀཧྞཻ་དཾ་ཨརྒྷཾ་སྭཱ་ཧཱ། ཞེས་པ་ལ་སོགས་པ་དང༌། ཟླ་རྒྱལ་མོ་ལ་དབུལ་བར་བགྱི། །ཨོཾ་སཽ་མ་རཱཛྙཱི་ཡེ་གྲྀཧྞཻ་དཾ་ཨརྒྷཾ་སྭཱ་ཧཱ། ཞེས་པ་ལ་སོགས་པ་དང༌། ཨུ་མ་ལ་ནི་དབུལ་བར་བགྱི། ། ཨོཾ་ཨུ་མ་དེ་ཝཱི་ཡེ་གྲྀཧྞེ་དཾ་ཨརྒྷཾ་སྭཱ་ཧཱ། ཞེས་པ་ལ་སོགས་པ་དང༌། གངྒཱའི་ལྷ་མོ་ཉིད་ལ་དབུལ། །ཨོཾ་གངྒཱདེ་ཝྱཻ་གྲྀཧྞེ་དཾ་ཨརྒྷཾ་སྭཱ་ཧཱ། ཞེས་པ་ལ་སོགས་པ་དང༌། གཟུགས་མཛེས་པ་ལ་དབུལ་བར་བགྱི། །ཨོཾ་སུ་རཱུ་པཱི་ཡེ་གྲྀཧྞཻ་དཾ་ཨརྒྷཾ་སྭཱ་ཧཱ། ཞེས་པ་ལ་སོགས་པ་དང༌། སྐར་མའི་ཚོགས་ལ་དབུལ་བར་བགྱི། །ཨོཾ་ཏཱ་རཱ་ཡཻ་སཾ་གྷཱ་ཡ་གྲྀཧྞེ་དཾ་ཨརྒྷཾ་སྭཱ་ཧཱ། ཞེས་པ་ལ་སོགས་པ་དང༌། གཟའ་ཡི་ཚོགས་ལ་དབུལ་བར་བགྱི། །ཨོཾ་གྲ་ཧ་ན་ ∶ སཾ་གྷཱ་ཡ་ (《 ཞ 》 སརྦ་ཡེ་ ) གྲྀཧྞེ་དཾ་ཨརྒྷཾ་སྭཱ་ཧཱ། ཞེས་པ་ལ་སོགས་པ་དང༌། ཚོགས་ཀྱི་གཙོ་བོ་ཉིད་ལ་དབུལ། །ཨོཾ་ག་ཎ་པ་ཏ་ཡེ་གྲྀཧྞེ་དཾ་ཨརྒྷཾ་སྭཱ་ཧཱ། ཞེས་པ་ལ་སོགས་པ་དང༌། ཀཱརྟི་ཀཱ་ལ་དབུལ་བར་བགྱི། །ཨོཾ་ཀཱརྟི་ཀཱ་ཡ་གྲྀཧྞཻ་དཾ་ཨརྒྷཾ་སྭཱ་ཧཱ། ཞེས་པ་ལ་སོགས་པ་དང༌། དཔལ་ལྡན་མ་ལ་དབུལ་བར་བགྱི། །ཨོཾ་ཤྲི་ཡཻ་གྲྀཧྞེ་དཾ་ཨརྒྷཾ་སྭཱ་ཧཱ། ཞེས་པ་ལ་སོགས་པ་དང༌། ལྷ་མོ་རི་བོང་ཅན་ལ་དབུལ། །ཨོཾ་ཤ་ཤཱི་དེ་བྱཻ་གྲྀཧྞེ་དཾ་ཨརྒྷཾ་སྭཱ་ཧཱ། ཞེས་པ་ལ་སོགས་པ་དང་ ༑ ཨ་ག་ལཱ་ལ་དབུལ་བར་བགྱི།

།ཨོཾ་ཨ་ག་ལཱ་ཡ་གྲྀཧྞེ་དཾ་ཨརྒྷཾ་སྭཱ་ཧཱ། ཞེས་པ་ལ་སོགས་པ་དང༌། ཉེ་བའི་ཨ་ག་ལཱ་ལ་དབུལ། །ཨོཾ་ཨུ་པཱ་ག་ལཱ་ཡེ་གྲྀཧྞེ་དཾ་ཨརྒྷཾ་སྭཱཧཱ། ཞེས་པ་ལ་སོགས་པ་དང༌། ལྷ་ཡི་གཙོ་བོ་རྣམས་ལ་དབུལ། །ཨོཾ་སུ་ར་རཱཛྙཱི་གྲྀཧྞེ་དཾ་ཨརྒྷཱཾ་སྭཱ་ཧཱ། ཞེས་པ་ལ་སོགས་པ་དང༌། ལྷ་མིན་གཙོ་བོ་རྣམས་ལ་དབུལ ༑ ༑ ཨོཾ་ཨ་སུ་ར་རཱཛྙཱི་གྲྀཧྞེ་དཾ་ཨརྒྷཾ་སྭཱ་ཧཱ། ཞེས་པ་ལ་སོགས་པ་དང༌། སྦོས་མོ་ལ་ནི་དབུལ་བར་བགྱི། །ཨོཾ་པུཀྐ་སཱི་ཡེ་གྲྀཧྞེ་དཾ་ཨརྒྷཾ་སྭཱཧཱ། ཞེས་པ་ལ་སོགས་པ་དང༌། ཉེ་བའི་སྦོས་མོ་ཉིད་ལ་དབུལ། །ཨོཾ་ཨུ་པ་པུཀྐ་སཱི་ཡེ་གྲྀཧྞེ་དཾ་ཨརྒྷཾ་སྭཱ་ཧཱ། ཞེས་པ་ལ་སོགས་པ་དང༌། དེ་ལྟར་མཆོད་པ་དང་གཏོར་མས་མཉེས་པར་བྱས་ནས ༑ མཆོད་སྦྱིན་གཏོར་མ་འདི་སྣོམས་ལ། །ཞེས་པ་ལ་སོགས་པ་རྣམས་ཀྱིས་ཕྲིན་ལས་བཅོལ་ལ། སོ་སོའི་རྒྱུད་བསྐུལ་ནས་དངོས་གྲུབ་བླང་བར་བྱ་བའི་ཕྱིར་དུ་སྔགས་ཀྱི་བཟླས་པ་བྱ་སྟེ། ཨོཾ་བཱ་ཏ་ལཱི་ཡེ་སྭཱ་ཧཱ། ཨོཾ་མ་ཧཱ་བ་ཏ་ལཱི་ཡེ་སྭཱ་ཧཱ། ཨོཾ་པྲེ་ཏ་བ་ཏ་ལཱི་ཡེ་སྭཱ་ཧཱ། ཨོཾ་སཱུརྱཱ་ཡ་སྭཱ་ཧཱ། ཨོཾ་ཙནྡྲཱ་ཡ་སྭཱ་ཧཱ། ཨོཾ་སིདྡྷི་དཱཏྟཱ་ཡཻ་སྭཱ་ཧཱ། ཨོཾ་ཨ་ཤྭ་རཱཛྙཱི་ཡེ་སྭཱ་ཧཱ། ཨོཾ་སཽ་མ་རཱཛྙཱི་སྭཱ་ཧཱ། ཨོཾ་ཨུ་མ་དེ་བྱཻ་སྭཱ་ཧཱ། ཨོཾ་གཾ་ག་དེ་བྱཻ་སྭཱ་ཧཱ། ཨོཾ་སུ་རཱུ་སྱཻ་སྭཱ་ཧཱ། ཨོཾ་ཏཱ་རཱ་སཾ་གྷཱ་ཡ་སྭཱ་ཧཱ། ཨོཾ་གྲ་ཧ་ཎ་ ∶ སཾ་གྷཱ་ཡ་ (《 ཞ 》 སརྦ་ཡེ་ ) སྭཱ་ཧཱ། ཨོཾ་ག་ཎ་པ་ཏ་ཡེ་སྭཱ་ཧཱ། ཨོཾ་ཀཱརྟི་ཀཱ་ཡཻ་སྭཱ་ཧཱ། ཨོཾ་ཤྲཱི་ཡཻ་སྭཱ་ཧཱ། ཨོཾ་ཤ་ཤཱྀ་དེ་ཝཱི་ཡེ་སྭཱ་ཧཱ། ཨོཾ་ཨ་ག་ལཱ་ཡ་སྭཱཧཱ། ཨོཾ་ཨུ་པ་ཨ་ག་ལཱ་ཡ་སྭཱ་ཧཱ། ཨོཾ་སུ་ར་རཱཛྙེ་སྭཱ་ཧཱ། ཨོཾ་ཨ་སུ་ར་ ∶ རཱཛྙེ་ (《 ཞ 》 ཛཱ་ཡེ་ ) སྭཱ་ཧཱ། ཨོཾ་པུཀྐ་སཱི་ཡེ་སྭཱ་ཧཱ། ཨོཾ་ཨུ་པ་པུཀྐ་སཱི་ཡེ་སྭཱ་ཧཱ། ཞེས་བྱ་བའི་སྔགས་རྣམས་རེ་རེ་ལ་ཡང་བརྒྱ་རྩ་བརྒྱད་ལ་སོགས་པ་བཟླའོ ༑ ༑ སླར་ཡང་མཆོད་དེ་དངོས་གྲུབ་བླངས་ལ་བཟོད་པར་གསོལ་ནས། ཨོཾ་བ་ཏ་ལཱི་ཡེ་གཙྪ། ཞེས་ཀུན་ལ་སྦྱར་ལ་གཤེགས་སུ་གསོལ་ལོ།

།རིམ་པ་འདི་ཉིད་ཀྱིས་ཐུན་གསུམ་མམ་བཞི་ལ་སོགས་པར་བཏང་ངོ༌། །ཡོངས་སུ་རྫོགས་པ་དང་ལས་ཀྱི་རྗེས་མི་མངོན་པར་བསྡུའོ། །ཤིན་ཏུ་བསྡུས་ཏེ་གཏོང་བར་འདོད་ན། སྤྱན་དྲངས་པའི་ཚིགས་སུ་བཅད་པ་དང༌། སྔགས་ཀྱིས་སྤྱན་དྲངས་པའི་མཐར། ཨོཾ་བྷཀྵ་ཡ་བྷཀྵ་ཡ་ཞེས་བྱ་བའི་སྔགས་འབའ་ཞིག་གིས་ཕུལ་ནས། ཕྲིན་ལས་བཅོལ་ལ་གཤེགས་སུ་གསོལ་ལོ། །རྒྱས་པ་དང་བསྡུས་པ་གཉིས་ཆར་གྱིས་ཕྲིན་ལས་བཅོལ་བའི་མཐར་ཆོས་ཀྱི་སྦྱིན་པ་དང༌། བདེན་པའི་སྟོབས་བརྗོད་པར་བྱའོ ༑ ༑ ཤར་ཕྱོགས་སུ་བྱ་བ་ལྷ་ཐམས་ཅད་པའི་གཏོར་མའི་ཆོ་ག་རྫོགས་ སོ ༑༑ ༑༑ ༄༅། །ལྷོ་ཕྱོགས་འབྱུང་པོའི་གཏོར་མ་བཞུགས། ། ༄༅། །དཔལ་རྡོ་རྗེ་འཛིན་པ་ལ་ཕྱག་འཚལ་ལོ། །རྡོ་རྗེ་སྟབས་ཀྱིས་ལྷོར་གནས་ཏེ། །ཙནྡན་དམར་པོ་ལ་སོགས་པས། །ཕྱི་རོལ་དཀྱིལ་འཁོར་གྲུ་གསུམ་བྱ། །དེར་ནི་མེ་ཏོག་དམར་པོ་དགྲམ། །ཉ་སྐམ་དང་ནི་ཤ་སྐམ་དང༌། ། སྒོག་པ་བྱི་སྐུ་ཁྲག་གི་སྣོད། །ཏིལ་གྱི་ཚ་མིག་ (《 ཞ 》 བའི་ ) ཁུ་བ་རྣམས། ཁྱད་པར་དུ་ནི་བདུད་རྩི་ལྔ། །རྣམ་པ་སྣ་ཚོགས་བཟའ་བ་དང༌། །སྲན་མ་ལྔ་དང་སྲན་ཆན་གྱིས ༑ ༑ གང་བའི་སྣོད་ནི་མདུན་དུ་བཞག །ཚོམ་བུའམ་ཐིག་ལེ་བཞི་བཅུ་རྩ་གཅིག་དཀྱིལ་འཁོར་གྱི་དབུས་སུ་བཀོད་ལ། རང་ཉིད་ཧེ་རུ་ཀ་ལ་སོགས་པའི་རྣལ་འབྱོར་དང་ལྡན་པས་བཟླས་པ་ཅི་རིགས་པར་བྱས་ལ། མཆོད་པ་དང་གཏོར་མ་བྱིན་གྱིས་བརླབས་ནས་འདོད་པའི་རྒྱལ་པོའི་ཕྱག་རྒྱ་དང༌། སྔགས་འདི་ཡིས་ནི་དགུག་པར་བྱ། །ཨོཾ་བ་ཏ་ལཱི་མ་ཧཱ་བ་ཏ་ལཱི་ཧཱུྃ་ཧཱུྃ་ཧཱུྃ་ཛཿསྭཱ་ཧཱ། ཨོཾ་ཤིང་གཅིག་དང་ནི་དུར་ཁྲོད་དང༌། །རི་དང་བྲག་དང་ཕུག་གི་ས། །ཡུལ་གྱི་འདབ་དང་ལམ་གྱི་ཤིང༌། ཁྱད་པར་དུ་ནི་ཁྱིམ་སྟོང་དང༌། །སྟོང་དང་ཐང་དང་ས་སྟེང་དང༌། ཁྱད་པར་གདོལ་པའི་ཁྱིམ་གནས་པ། །ནག་པོ་དྲག་པོ་དྲག་ཆེན་པོ། །ལྷས་བྱིན་མཉམ་དུ་བརྟེན་པ་དང༌། །ནག་པོ་གཙིགས་པ་འཇིགས་བྱེད་པ། །དགའ་བ་ལས་འདས་བགེགས་རྒྱལ་པོ། །རྒྱན་བྱེད་མ་དང་དྲག་མོ་དང༌།

།འཇིགས་མ་ལྷ་མོ་དཀའ་ཟློག་མོ། །རྒྱལ་མོ་དང་ནི་རྣམ་རྒྱལ་མོ། །ཐུབ་མེད་གཞན་གྱིས་མི་ཐུབ་མ ༑ ༑ ནག་པོ་བཟང་མོ་ནག་ཆེན་མོ། །ནག་སྦོམ་རྣལ་འབྱོར་མ་དབང་མོ། །ཟླ་མོ་དྲག་མོ་སྡང་བ་མོ། །འཕྱང་མ་སུམ་ཅུའི་དབང་ཕྱུག་མ། །ཀཾ་པོ་ཙི་དང་མར་མེ་མ ༑ ༑ འོ་བྱེད་གྲོང་གནས་རྣལ་འབྱོར་མ། །དྲག་གཟུགས་མ་དང་གཟུགས་ཆེན་མ ༑ ༑ མཆེ་གཙིགས་མ་དང་ཐོད་ཅན་མ། །ཐོད་པའི་ཕྲེང་བ་ཐོད་ཅན་མ། ཁ་ཊྭཱཾ་ཅན་མ་མཐུ་ཆེན་མ། །རལ་གྲི་དགྲ་སྟའི་ལག་ཅན་མ། །རྡོ་རྗེའི་ལག་པ་གཞུ་ ལག་མ། །མཁའ་འགྲོ་ལྔ་ཡི་དེ་ཉིད་དང༌། །ལས་ཀུན་རྗེས་སྒྲུབ་བྱེད་པ་ཡི། ། སྦྱོར་བའི་དཀྱིལ་འཁོར་རྒྱལ་ཆེན་མོ། །དེ་བཞིན་རྡོ་རྗེ་དབང་ཕྱུག་གཙོ། །དེ་བཞིན་གཤེགས་པའི་སྐུ་ཆེན་མོ། །རྡུལ་མེད་སྦྱོར་བ་སྐྱེ་མེད་མ། །རྡོ་རྗེ་དབང་ཕྱུག་མ་བཀའ་ཡིས། །ཐམས་ཅད་ཐམས་ཅད་འོང་བར་བྱོས། །ཨོཾ་ཀཀྐ་ཀ་ད་ན་བ ༑ བ་བནྡྷ་ན། ཁ་ཁ་ཁ་ད་ན། སརྦ་དུཥྟཱ་ ∶ ནཱཾ (《 ཞ 》 ན་མ་ ) ། ཧ་ན་ཧ་ན། གྷ་ཏ་ཡ་སརྦ་བྷུ་ཏ་ཧཱུྃ་ཧཱུྃ་ཧཱུྃ་ཕཊ་ཕཊ་ཛཿསྭཱ་ཧཱ། ཞེས་བྱ་བ་གསུམ་གྱིས་སྤྱན་དྲངས་ཛཿཧཱུྃ་བྃ་ཧོཿས་གཉིས་སུ་མེད་པར་བསྟིམ་ལ། པདྨ་ཀ་མ་ལཱ་ཡ་སྟྭཾ་གྱིས་སོ་སོ་ལ་གདན་ཕུལ་ནས། སོ་སོ་ལ་མཆོད་པ་དང༌། གཏོར་མ་དབུལ་བར་བྱ་སྟེ། དྲི་མེད་ཡིད་དུ་འོང་བ་ཡི། །ལྷ་རྫས་དམ་པའི་མཆོད་ཡོན་འདི། །དྲག་པོ་ནག་པོ་ཉིད་ལ་དབུལ།། བཞེས་ནས་བདག་ལ་དགྱེས་པར་མཛོད། །ཨོཾ་ཀྲྀཥྞ་རུ་དྲཱ་ཡ་གྲྀཧྞེ་དཾ་ཨརྒྷཾ་སྭཱ་ཧཱ། དེ་བཞིན་དུ་མེ་ཏོག་དང༌། སྤོས་དང༌། དྲི་དང༌། མར་མེ་དང༌། ཞལ་ཟས་དང༌། རོལ་མོ་དང༌། གདུགས་དང༌། རྒྱལ་མཚན་དང༌། བ་དན་རྣམས་ལ་སྦྱར་ཏེ་དབུལ་བར་བྱའོ། ཁམས་གསུམ་རྣམ་རྒྱལ་གྱི་ཕྱག་རྒྱ་བཅིངས་ཏེ། མཛུབ་མོ་གཉིས་ལུ་གུ་རྒྱུད་བྱས་ལ། ཨོཾ་ཏིཥྛཱ་བྷཀྵ་ཡ་བྷཀྵ་ཡ་ཕཊ་ཛཿསྭཱ་ཧཱ། ཞེས་པ་གསུམ་མམ་བདུན་གྱིས་གཏོར་མ་དབུལ་ལོ། །དེ་བཞིན་དུ། དྲག་ཆེན་མོ་ལ་དབུལ་བར་བགྱི ༑ ༑ ཨོཾ་མ་ཧཱ་རུ་དྲཱ་ཡཻ་གྲྀཧྞེ་དཾ་ཨརྒྷཱཾ་སྭཱ་ཧཱ།

ལྷས་བྱིན་མཉམ་དུ་བརྟེན་ལ་དབུལ ༑ ༑ ཨོཾ་དེ་ཝཱ་དཱཏྟ་ས་མཱ་ཤྲི་ཡེ་གྲྀཧྞཻ་དཾ་ཨརྒྷཱཾ་སྭཱ་ཧཱ། ནག་པོ་ལ་ནི་དབུལ་བར་བགྱི ༑ ༑ ཨོཾ་ཀྲྀཥྞཱ་ཡ་གྲྀཧྞེ་དཾ་ཨརྒྷཱཾ་སྭཱ་ཧཱ། གཙིགས་པ་ལ་ནི་དབུལ་བར་བགྱི། །ཨོཾ་ཨ་ཀ་རཱ་ལཱ་ཡ་གྲྀཧྞེ་དཾ་ཨརྒྷཱཾ་སྭཱ་ཧཱ། འཇིགས་བྱེད་ལ་ནི་དབུལ་བར་བགྱི། །ཨོཾ་བི་བྷཏྶཱ་ཡ་གྲྀཧྞེ་དཾ་ཨརྒྷཱཾ་སྭཱ་ཧཱ། དགའ་བ་ལས་འདས་ཉིད་ལ་དབུལ། །ཨོཾ་ནནྡེ་ཏཱ་ཡ་གྲྀཧྞེ་དཾ་ཨརྒྷཱཾ་སྭཱ་ཧཱ། བགེགས་རྒྱལ་པོ་ལ་དབུལ་བར་བགྱི། །ཨོཾ་བི་ན་ཡ་ཀཱ་ཡ་གྲྀཧྞེ་དཾ་ཨརྒྷཱཾ་སྭཱ་ཧཱ། རྒན་བྱེད་མ་ལ་དབུལ་བར་བགྱི། །ཨོཾ་ཙ་མུཎྜཱི་ཡེ་གྲྀཧྞེ་དཾ་ཨརྒྷཱཾ་སྭཱ་ཧཱ། དྲག་པོ་ལ་ནི་དབུལ་བར་བགྱི། །ཨོཾ་གཽ་རཱི་ཡེ་གྲྀཧྞེ་དཾ་ཨརྒྷཱཾ་སྭཱཧཱ། འཇིགས་མ་ལ་ནི་དབུལ་བར་བགྱི། །ཨོཾ་བི་བ་བྷཏྶཱ་ཡཻ་གྲྀཧྞེ་དཾ་ཨརྒྷཱཾ྄་སྭཱ་ཧཱ། ལྷ་མོ་དཀའ་ཟློག་མ་ལ་དབུལ་བར་བགྱི། །ཨོཾ་ཨུ་མ་དེ་ཝཱི་ཙ་མ་ཏ་རཱ་ཡེ་གྲྀཧྞེ་དཾ་ཨརྒྷཱཾ་སྭཱ་ཧཱ ༑ རྒྱལ་མོ་ལ་ནི་དབུལ་བར་བགྱི། །ཨོཾ་ཛ་ཡཱ་ཡཻ་གྲྀཧྞེ་དཾ་ཨརྒྷཱཾ་སྭཱ་ཧཱ། རྣམ་རྒྱལ་མོ་ལ་དབུལ་བར་བགྱི། །ཨོཾ་བི་ཛ་ཡཱཉྩཻ་བཱ་ཡ་གྲྀཧྞེ་དཾ་ཨརྒྷཱཾ་སྭཱཧཱ། ཐུབ་མེད་ལ་ནི་དབུལ་བར་བགྱི། །ཨོཾ་ཨ་ཛཱི་ཏཱ་ཡཻ་གྲྀཧྞེ་དཾ་ཨརྒྷཱཾ་སྭཱ་ཧཱ། གཞན་གྱིས་མི་ཐུབ་མ་ལ་དབུལ ༑ ༑ ཨོཾ་ཨ་པ་རཱ་ཛཱི་ཏཱ་ཡཻ་གྲྀཧྞེ་དཾ་ཨརྒྷཾ་སྭཱ་ཧཱ། ནག་མོ་བཟང་མོ་ཉིད་ལ་དབུལ ༑ ༑ ཨོཾ་བྷ་དྲ་ཀཱ་ལཱི་ཡེ་གྲྀཧྞེ་དཾ་ཨརྒྷཱཾ་སྭཱ་ཧཱ། ནག་ཆེན་མོ་ལ་དབུལ་བར་བགྱི ༑ ༑ ཨོཾ་མ་ཧཱ་ཀཱ་ལཱི་ཡེ་གྲྀཧྞེ་དཾ་ཨརྒྷཱཾ་སྭཱ་ཧཱ། ནག་སྦོམ་ལ་ནི་དབུལ་བར་བགྱི།། ཨོཾ་སྠཱུ་ལ་ཀཱ་ལཱི་ཡེ་གྲྀཧྞེ་དཾ་ཨརྒྷཱཾ་སྭཱ་ཧྭཱ། རྣལ་འབྱོར་དབང་ཕྱུག་མོ་ལ་དབུལ། །ཨོཾ་ཛོ་ཀི་ནཱིནྡྲཱ་ཡཻ་གྲྀཧྞེ་དཾ་ཨརྒྷཱཾ་སྭཱ་ཧཱ། ཟླ་མོ་ལ་ནི་དབུལ་བར་བགྱི། །ཨོཾ་ཙནྡྲཱི་ཡེ་གྲྀཧྞེ་དཾ་ཨརྒྷཾ་སྭཱ་ཧཱ། དྲག་པོ་ལ་ནི་དབུལ་བར་བགྱི། ཨོཾ་གཽ་རཱི་ཡེ་གྲྀཧྞེ་དཾ་ཨརྒྷཱཾ་སྭཱ་ཧཱ། སྡང་མོ་ལ་ནི་དབུལ་བར་བགྱི།

།ཨོཾ་དུཥྟཱ་ཡཻ་གྲྀཧྞེ་དཾ་ཨརྒྷཾ་སྭཱཧཱ། འཕྱང་མ་ལ་ནི་དབུལ་བར་བགྱི། །ཨོཾ་ལམྦ་ཀཱི་ཡེ་གྲྀཧྞེ་དཾ་ཨརྒྷཱཾ་སྭཱ་ཧཱ། སུམ་ཅུའི་དབང་ཕྱུག་མ་ལ་དབུལ ༑ ༑ ཨོཾ་ཏྲིཾ་ཤ་ཏ་ཤྭ་རཱི་ཡེ་གྲྀཧྞེ་དཾ་ཨརྒྷཾ་སྭཱ་ཧཱ། ཀཾ་པོ་ཙི་ལ་དབུལ་བར་བགྱི། ། ཨོཾ་ཀཾ་པོ་ཙཱི་ཡེ་གྲྀཧྞེ་དཾ་ཨརྒྷཱཾ་སྭཱ་ཧཱ། མར་མེ་མ་ལ་དབུལ་བར་བགྱི། །ཨོཾ་དཱི་པཱ་ཡཻ་གྲྀཧྞེ་དཾ་ཨརྒྷཱཾ་སྭཱ་ཧཱ། འོ་བྱེད་མ་ལ་དབུལ་བགྱི། །ཨོཾ་ཙུཾ་བི་ནྱཱ་གྲ་མཱ་ཝ་སྠཱི་ཏ་ཡོ་གི་ནཱི་ཡེ་གྲྀཧྞེ་དཾ་ཨརྒྷཱཾ་སྭཱ་ཧཱ། དྲག་གཟུགས་མ་ལ་དབུལ་བར་བགྱི། །ཨོཾ་གཽ་རཱི་རཱུ་པི་ཡེ་གྲྀཧྞེ་དཾ་ཨརྒྷཱཾ་སྭཱ་ཧཱ། གཟུགས་ཅན་མ་ལ་དབུལ་བར་བགྱི། །ཨོཾ་མ་ཧཱ་རཱུ་པཱི་ཡེ་གྲྀཧྞེ་དཾ་ཨརྒྷཱཾ་སྭཱ་ཧཱ། མཆེ་གཙིགས་མ་ལ་དབུལ་བར་བགྱི། །ཨོཾ་དཾཥྟཱ་ (《 ཞ 》+ ཨེ་ ) ཀ་རཱ་ལཱི་ (《 ཞ 》 - ལཱི་ ) ཡེ་གྲིཧྞེ་དཾ་ཨརྒྷཱཾ་སྭཱ་ཧཱ། ཐོད་ཅན་མ་ལ་དབུལ་བར་བགྱི། །ཨོཾ་ཀ་པཱ་ལཱི་ཡེ་གྲྀཧྞེ་དཾ་ཨརྒྷཱཾ་སྭཱ་ཧཱ། ཐོད་པའི་ཕྲེང་ལ་དབུལ་བར་བགྱི། །ཨོཾ་ཀ་པཱ་ལི་མཱ་ལི་ནཱི་ཡེ་གྲྀཧྞེ་དཾ་ཨརྒྷཾ་སྭཱ་ཧཱ། ཕྲེང་བ་ཅན་ལ་དབུལ་བར་བགྱི། །ཨོཾ་མཱ་ལེ་ནཱི་ཡེ་གྲྀཧྞེ་དཾ་ཨརྒྷཱཾ་སྭཱ་ཧཱ། ཁ་ཊཱཾ་ཅན་མ་ཉིད་ལ་དབུལ། །ཨོཾ་ཁ་ཊཱཾ་ག་ནཱི་ཡེ་གྲྀཧྞེ་དཾ་ཨརྒྷཱཾ་སྭཱ་ཧཱ། མཐུ་ཆེན་མོ་ལ་དབུལ་བར་བགྱི། །ཨོཾ་མ་ཧཱ་དྷི་ཀ་གྲྀཧྞེ་དཾ་ཨརྒྷཱཾ་སྭཱ་ཧཱ། རལ་གྲིའི་ལག་ཅན་མ་ལ་དབུལ། །ཨོཾ་ཁཌྒ་ཧསྟི་ནཱི་ཡེ་གྲྀཧྞེ་དཾ་ཨརྒྷཱཾ་སྭཱ་ཧཱ། དགྲ་སྟའི་ལག་པ་ཅན་ལ་དབུལ། །ཨོཾ་པ་ར་ཤུ་ཧསྟི་ནཱི་ཡེ་གྲྀཧྞེ་དཾ་ཨརྒྷཱཾ་སྭཱ་ཧཱ། རྡོ་རྗེའི་ལག་ཅན་མ་ལ་དབུལ། །ཨོཾ་བཛྲ་ཧསྟི་ནཱི་ཡེ་གྲྀཧྞེ་དཾ་ཨརྒྷཱཾ་སྭཱ་ཧཱ། གཞུ་ལག་མ་ལ་དབུལ་བར་བགྱི། །ཨོཾ་དྷ་ནུ་ཧསྟི་ནཱི་ཡེ་གྲྀཧྞེ་དཾ་ཨརྒྷཱཾ་སྭཱ་ཧཱ། ཞེས་པ་ལ་སོགས་པ་རྣམས་ཀྱིས་མཆོད་དོ། །དེ་ནས་མཆོད་སྦྱིན་གཏོར་མ་འདི་སྣོམས་ལ། །ཞེས་པ་རྣམས་ཀྱིས་ཕྲིན་ལས་བཅོལ་ལ། སོ་སོའི་རྒྱུད་བསྐུལ་ནས་དངོས་གྲུབ་བླང་བའི་ཕྱིར་སྔགས་ཀྱི་བཟླས་པ་བྱ་སྟེ།

ཨོཾ་ཀྲྀཥྞ་རུ་དྲཱ་ཡཻ་སྭཱ་ཧཱ། ཨོཾ་མ་ཧཱ་རུ་དྲཱ་ཡེ་སྭཱ་ཧཱ། ཨོཾ་དེ་བ་དཱཏྟཱ་ས་མཱ་ཤྲི་ཡེ་སྭཱཧཱ། ཨོཾ་ཀྲྀཥྞ་ཡེ་སྭཱཧཱ། ཨོཾ་ཨ་ཀ་རཱ་ལཱ་ཡ་སྭཱ་ཧཱ། ཨོཾ་བྷཏྶཱ་ཡ་སྭཱ་ཧཱ། ཨོཾ་ནནྡེ་ཏཱ་ཡ་སྭཱ་ཧཱ། ཨོཾ་བི་ནཱ་ཡ་ཀཱ་ཡ་སྭཱ་ཧཱ། ཨོཾ་ཙ་མུཎྜཱི་ཡེ་སྭཱ་ཧཱ། ཨོཾ་གཽ་རཱི་ཡེ་སྭཱ་ཧཱ། ཨོཾ་བི་བྷཏྶཱ་ཡཻ་སྭཱ་ཧཱ། ཨོཾ་ཨུ་མ་དེ་བཱི་ཙ་མཱ་ཏ་རཱ་ཡེ་སྭཱ་ཧཱ། ཨོཾ་ཛཱ་ཡཱ་ཡཻ་སྭཱ་ཧཱ། ཨོཾ་བི་ཛཱ་ཡཉྩཻ་བཱ་ཡ་སྭཱ་ཧཱ། ཨོཾ་ཨ་ཛཱི་ཏཱ་ཡཻ་སྭཱ་ཧཱ། །ཨོཾ་ཨ་པ་རཱ་ཛཱི་ཏཱ་ཡཻ་སྭཱ་ཧཱ། ཨོཾ་བྷ་དྲ་ཀཱ་ལཱི་ཡེ་སྭཱ་ཧཱ། ཨོཾ་མ་ཧཱ་ཀཱ་ལཱི་ཡེ་སྭཱ་ཧཱ། ཨོཾ་སྠཱུ་ལ་ཀཱ་ལཱི་ཡེ་སྭཱ་ཧཱ། ཨོཾ་ཛོ་ (《 ཞ 》 ཡོ་ ) གི་ནཱིནྡཱུ་ཡེ་སྭཱ་ཧཱ། ཨོཾ་ཙནྡྲཱི་ཡེ་སྭཱ་ཧཱ། ཨོཾ་གཽ་རཱི་ཡེ་སྭཱ་ཧཱ། ཨོཾ་དུཥྟཱ་ཡཻ་སྭཱ་ཧཱ། ཨོཾ་ལཾ་བ་ཀཱི་ཡེ་སྭཱ་ཧཱ། ཨོཾ་ཏྲིཾ་ཤ་ཏ་ཤྭ་རཱི་ཡེ་སྭཱ་ཧཱ། ཨོཾ་ཀཾ་པོ་ཙཱི་ཡེ་སྭཱ་ཧཱ། ཨོཾ་དཱི་པཱི་ཡཻ་སྭཱ་ཧཱ། ཨོཾ་ཙུཾ་པིནྱཱ་གྲ་མ་བ་སྠཱི་ཏ་ཡོ་གི་ནཱི་ཡེ་སྭཱ་ཧཱ། ཨོཾ་གཽ་རཱི་རཱུ་པཱི་ཡེ་སྭཱ་ཧཱ། ཨོཾ་མ་ཧཱ་རཱུ་པཱི་ཡེ་སྭཱ་ཧཱ། ཨོཾ་དཾཥྟཱ་ ∶ ཀ་རཱ་ལཱི་ (《 ཞ 》 ཨ་ར་ ) ཡེ་སྭཱ་ཧཱ། ཨོཾ་ཀ་པཱ་ལི་ཡེ་སྭཱ་ཧཱ། ཨོཾ་ཀ་པཱ་ལ་མཱ་ལི་ནཱི་ཡེ་སྭཱ་ཧཱ། ཨོཾ་མཱ་ལི་ནཱྀ་ཡེ་སྭཱ་ཧཱ། ཨོཾ་ཁ་ཊཱཾ་ག་ནཱི་ཡེ་སྭཱཧཱ། ཨོཾ་མ་ཧཱ་དྷི་ཀཱ་ཡཻ་སྭཱ་ཧཱ། ཨོཾ་ཁཌྒཱ ∶ སྟི་ནཱི་ (《 ཞ 》 ན་ ) ཡེ་སྭཱ་ཧཱ། ཨོཾ་པ་ར་ཤུ་ཧསྟི་ནཱི་ཡེ་སྭཱ་ཧཱ། ཨོཾ་བཛྲ་ཧསྟི་ནཱྀ་ཡེ་སྭཱ་ཧཱ། ཨོཾ་དྷ་ནུ་ཧསྟི་ནཱི་ཡེ་སྭཱ་ཧཱ། ཞེས་བྱ་བའི་སྔགས་རྣམས་རེ་རེ་ལའང་བརྒྱ་རྩ་བརྒྱད་ལ་སོགས་པ་བཟླའོ། །སླར་ཡང་མཆོད་དེ་དངོས་གྲུབ་བླངས་ལ་བཟོད་པར་གསོལ་ནས། ཨོཾ་ཀྲྀཥྞ་རུ་དྲཱ་གཙྪ། ཞེས་ཀུན་ལ་སྦྱར་ཏེ་གཤེགས་སུ་གསོལ། རིམ་པ་འདི་ཉིད་ཀྱིས་ཐུན་གསུམ་མམ་བཞི་ལ་སོགས་པར་གཏོང་ངོ༌། །ཡོངས་སུ་རྫོགས་པ་དང་ལས་ཀྱི་རྗེས་མི་མངོན་པར་བསྡུའོ། །ཤིན་ཏུ་བསྡུས་ཏེ་གཏོང་བར་འདོད་ན། སྤྱན་འདྲེན་པའི་ཚིགས་སུ་བཅད་པ་དང༌།

སྔགས་ཀྱིས་སྤྱན་དྲངས་པའི་མཐར། ཨོཾ་ཏིསྟ་ཧཱུྃ་ཞེས་པ་ལ་སོགས་པ་འབའ་ཞིག་གིས་ཕུལ་ནས་ཕྲིན་ལས་བཅོལ་ལ་གཤེགས་སུ་གསོལ། རྒྱས་པ་དང་བསྡུས་པ་གཉིས་ཆར་གྱི་ཕྲིན་ལས་བཅོལ་པའི་མཐར། ཆོས་ཀྱི་སྦྱིན་པ་དང་བདེན་པའི་སྟོབས་བརྗོད་པར་བྱའོ། །ལྷོ་ཕྱོགས་སུ་བྱ་བ་འབྱུང་པོ་ཐམས་ཅད་པའི་གཏོར་མའི་ཆོ་ག་རྫོགས་སོ།། །། ༄༅། ནུབ་ཕྱོགས་ཀླུའི་གཏོར་མ་བཞུགས། ། ༄༅། །དཔལ་རྡོ་རྗེ་འཛིན་པ་ལ་ཕྱག་འཚལ་ལོ། །ནུབ་ཏུ་དྲི་ཡི་དཀྱིལ་འཁོར་ལ། །མེ་ཏོག་སེར་དང་དཀར་པོས་མཆོད། །འོ་མ་ཁྲག་བསྲེས་མངར་གསུམ་དང༌། །འོ་མས་བཀང་བའི་གསེར་སྣོད་དབུལ། །ཙནྡན་དམར་པོ་ལ་སོགས་པའི་རང་བཞིན་ལས་གྲུབ་པའི་དྲིའི་དཀྱིལ་འཁོར་ཟླུམ་པོར་བྱས་པའི་དབུས་སུ་མེ་ཏོག་གི་ཚོམ་བུའམ་ཐིག་ལེ་སུམ་ཅུ་རྩ་གཅིག་བཀོད་ལ། རང་ཉིད་འཇིག་རྟེན་དབང་ཕྱུག་ལ་སོགས་པའི་ང་རྒྱལ་བསྒོམས་ཤིང་བཟླས་པ་བྱས་ལ། མཆོད་པ་བྱིན་གྱིས་བརླབས་ནས། སྐད་ཅིག་མའི་ཏིང་ངེ་འཛིན་གྱིས་དཀྱིལ་འཁོར་དང་མཚན་མ་རྣམས་གཞལ་ཡས་ཁང་དང་ཀླུའི་གཙོ་བོ་སུམ་ཅུ་རྩ་གཅིག་ཏུ་བསྐྱེད་ལ། ཨོཾ་བཱ་ཏ་ལི་མ་ཧཱ་བཱ་ཏ་ལི་ཧཱུྃ་ཧཱུྃ་ཧཱུྃ་ཛཿསྭཱ་ཧཱ། ཨོཾ་ཀླུ་རྒྱལ་མཐའ་ཡས་ནོར་རྒྱས་བུ། །འཇོག་པོ་དང་ནི་སྟོབས་ཀྱི་རྒྱུ། །པདྨ་པདྨ་ཆེན་པོ་དང༌། །དུང་སྐྱོང་དང་ནི་རིགས་ལྡན་ནོ། །ལྷ་མོ་ལྷ་མོ་ཆེན་མོ་དང༌། །ཟླ་བའི་སྤྱི་གཙུག་སྤྱི་གཙུག་ཆེ། །དབྱུག་འཛིན་དབྱུག་འཛིན་ཆེན་པོ་དང༌། །སོག་མ་མེད་དང་ཧུ་ལུན་ཏ

༑ ༑ དགའ་བོ་དང་ནི་ཉེ་དགའ་བོ། །རྒྱ་མཚོ་རྒྱ་མཚོ་ཆེན་པོ་དང༌། །ཚ་བ་ཚ་བ་ཆེན་པོ་དང༌། །དཔལ་གྱི་འོད་དང་འོད་པོ་ཆེ། །རིན་ཆེན་འོད་དང་གཟུགས་མཛེས་དང༌། །གཟུགས་མཛེས་ཆེན་པོ་སྦྲུལ་བཟང་དང༌། །ལྟཽ་འཕྱེ་དང་ནི་སྨིག་རྒྱུ་དང་ ༑ ༑ སྨིག་རྒྱུ་ཆེན་པོ་པ་རྣམས་དག །མཆོད་པའི་གནས་འདིར་གཤེགས་སུ་གསོལ ༑ ༑ དངོས་གྲུབ་དོན་དུ་བཞུགས་སུ་གསོལ། །ཨོཾ་ཨཱ་གཙྪ་ཡ་ཨཱ་གཙྪ་ཡ་མ་ཧཱ་ནཱ་ག་ཨ་དྷི་པ་ ∶ ཏི་ (《 ཞ 》 ཏ་ཡེ་ ) སརྦ་བྷུརྦྷུ་བ་ཕྲུཾ་ཕྲུཾ་སྭཱ་ཧཱ། ཞེས་པས་ལན་གསུམ་གྱིས་སྤྱན་དྲངས་ནས། ཛཿཧཱུྃ་བྃ་ཧོཿས་གཉིས་སུ་མེད་པར་བསྟིམ། པདྨ་ཀ་མ་ལཱ་ཡ་སྟྭཾ་གྱིས་སོ་སོ་ལ་གདན་ཕུལ་ནས། སོ་སོ་ལ་མཆོད་པ་དང་གཏོར་མ་དབུལ་བར་བྱ་སྟེ། སོ་སོའི་ཕྱག་རྒྱ་དང་ཏིང་ངེ་འཛིན་དང་ལྡན་པས། དྲི་མེད་ཡིད་དུ་འོང་བ་ཡི། །ལྷ་རྫས་དམ་པའི་མཆོད་ཡོན་འདི། །ཀླུ་རྒྱལ་མཐའ་ཡས་ཉིད་ལ་དབུལ ༑ ༑ བཞེས་ནས་བདག་ལ་དགྱེས་པར་མཛོད། །ཨོཾ་ཨ་ནནྟཱ་ཡ་གྲྀཧྞེ་དཾ་ཨརྒྷཾ་སྭཱ་ཧཱ། དེ་བཞིན་དུ་མེ་ཏོག་དང༌། སྤོས་དང༌། དྲི་དང༌། མར་མེ་དང༌། ཞལ་ཟས་དང་ ༑ རོལ་མོ་དང༌། གདུགས་དང༌། བ་དན་རྣམས་ལ་སྦྱར་ཏེ་དབུལ་བར་བྱའོ།། རྡོ་རྗེ་ཁུ་ཚུར་དམ་བཅིངས་ཏེ། །མཐེ་བོང་མཐེའུ་ཆུང་སྦྲེལ་བར་བྱ། །ལག་པ་གཡས་ནི་རབ་ཕྱེ་སྟེ། །སྦྲུལ་གྱི་གདུགས་ཀྱི་ཚུལ་དུ་སྦྱར། །ཨོཾ་བྷཀྵ་ཡ་བྷཀྵ་ཡ་ས་མཱ་ཡ་ཏིཥྛཱ་ཛཿཛྲུྃ་ཧཱུྃ་ཕྲུཾ་ཕཊ་སྭཱ་ཧཱ། ཞེས་ལན་གསུམ་མམ་བདུན་གྱིས་གཏོར་མ་དབུལ་ལོ། །དེ་བཞིན་དུ་ནོར་རྒྱས་བུ་ལ་དབུལ་བར་བགྱི། །ཨོཾ་བ་སུ་ ∶ ཀཱ་ཡེ་ (《 ཞ 》 ཀེ་ ) གྲྀཧྞེ་དཾ་ཨརྒྷཱཾ་སྭཱ་ཧཱ། ཀླུ་རྒྱལ་འཇོག་པོ་ཉིད་ལ་དབུལ། །ཨོཾ་ཏཱཀྵ་ཀཱ་ཡ་གྲྀཧྞེ་དཾ་ཨརྒྷཾ་སྭཱ་ཧཱ། སྟོབས་ཀྱི་རྒྱུ་ལ་དབུལ་བར་བགྱི། ཨོཾ་ཀེརྐོ་ཊཱ་ཡ་གྲྀཧྞེ་དཾ་ཨརྒྷ྄ཾ་སྭཱཧཱ། ཀླུ་རྒྱལ་པདྨ་ཉིད་ལ་དབུལ། ཨོཾ་པདྨཱ་ཡ་གྲྀཧྞེ་དཾ་ཨརྒྷཾ་སྭཱ་ཧཱ། པདྨ་ཆེན་པོ་ཉིད་ལ་དབུལ། །ཨོཾ་མ་ཧཱ་པདྨཱ་ཡ་གྲྀཧྞེ་དཾ་ཨརྒྷཱཾ་སྭཱ་ཧཱ། ཀླུ་རྒྱལ་དུང་སྐྱོང་ཉིད་ལ་དབུལ

༑ ༑ ཨོཾ་ཤཾ་ཁ་པཱ་ལཱ་ཡ་གྲྀཧྞེ་དཾ་ཨརྒྷཾ་སྭཱ་ཧཱ། ཀླུ་རྒྱལ་རིགས་ལྡན་ཉིད་ལ་དབུལ ༑ ༑ ཨོཾ་ཀུ་ལཱི་ཀཱ་ཡ་གྲྀཧྞེ་དཾ་ཨརྒྷཱཾ་སྭཱ་ཧཱ། ཀླུ་རྒྱལ་ལྷ་མོ་ཉིད་ལ་དབུལ། །ཨོཾ་དེ་བ་ཏཱི་ཡེ་གྲྀཧྞེ་དཾ་ཨརྒྷཾ་སྭཱ་ཧཱ། ལྷ་མོ་ཆེན་མོ་ཉིད་ལ་དབུལ། །ཨོཾ་མ་ཧཱ་དེ་བ་ཏཱི་ཡེ་གྲྀཧྞེ་དཾ་ཨརྒྷཱཾ་སྭཱ་ཧཱ། ཟླ་བའི་སྤྱྀ་གཙུག་ཉིད་ལ་དབུལ། །ཨོཾ་སཽ་མ་ཤི་ཁཱ་ཡ་གྲྀཧྞེ་དཾ་ཨརྒྷཱཾ་སྭཱ་ཧཱ། སྤྱྀ་གཙུག་ཆེན་པོ་ཉིད་ལ་དབུལ། །ཨོཾ་མ་ཧཱ་ཤི་ཁཱ་ཡ་གྲྀཧྞེ་དཾ་ཨརྒྷཱཾ་སྭཱ་ཧཱ ༑ ཀླུ་རྒྱལ་དབྱུག་འཛིན་ཉིད་ལ་དབུལ། །ཨོཾ་དཎྜ་དྷཱ་རཱ་ཡ་གྲྀཧྞེ་དཾ་ཨརྒྷཱཾ་སྭཱ་ཧཱ། དབྱུག་འཛིན་ཆེན་པོ་ཉིད་ལ་དབུལ། །ཨོཾ་མ་ཧཱ་དཎྜ་དྷཱ་རཱ་ཡ་གྲྀཧྞེ་དཾ་ཨརྒྷཾ་སྭཱ་ཧཱ། ཀླུ་རྒྱལ་སོག་མ་མེད་ལ་དབུལ། །ཨོཾ་ཨ་པཱ་ལ་ལཱ་ཡ་གྲྀཧྞེ་དཾ་ཨརྒྷཱཾ་སྭཱ་ཧཱ། ཀླུ་རྒྱལ་ཧུ་ལུནྟ་ལ་དབུལ། །ཨོཾ་ཧུ་ལུནྟ་ཡ་གྲྀཧྞེ་དཾ་ཨརྒྷཾ་སྭཱ་ཧཱ། ཀླུ་རྒྱལ་དགའ་བོ་ཉིད་ལ་དབུལ ༑ ༑ ཨོཾ་ ∶ ནནྟཱ་ཡ་ (《 ཞ 》 ནན་དཱ་ཡེ་ ) གྲྀཧྞེ་དཾ་ཨརྒྷཾ་སྭཱ་ཧཱ། (《 ཞ 》+ ཀླུ་རྒྱལ་ཉེ་དགའ་ཉིད་ལ་འབུལ། ཨོཾ་ཨུ་པ་ནན་དཱ་ཡེ་གྲིཧྞེ་དཾ་ཨརྒྷཾ་སྭཱ་ཧཱ། ) ཀླུ་རྒྱལ་རྒྱ་མཚོ་ཉིད་ལ་དབུལ། །ཨོཾ་སཱ་ག་རཱ་ཡ་གྲྀཧྞེ་དཾ་ཨརྒྷཾ་སྭཱ་ཧཱ། རྒྱ་མཚོ་ཆེན་པོ་ཉིད་ལ་དབུལ། །ཨོཾ་མ་ཧཱ་སཱ་ག་རཱ་ཡ་གྲྀཧྞེ་དཾ་ཨརྒྷཾ་སྭཱ་ཧཱ། ཀླུ་རྒྱལ་ཚ་བ་ཉིད་ལ་དབུལ། །ཨོཾ་ཏཔྟཱ་ཡ་གྲྀཧྞེ་དཾ་ཨརྒྷཾ་སྭཱ་ཧཱ། ཚ་བ་ཆེན་པོ་ཉིད་ལ་དབུལ། །ཨོཾ་མ་ཧཱ་ཏཔྟཱ་ཡ་གྲྀཧྞེ་དཾ་ཨརྒྷཾ་སྭཱ་ཧཱ། ཀླུ་རྒྱལ་དཔལ་གྱི་འོད་ལ་དབུལ། །ཨོཾ་ཤྲཱི་ཀཱནྟཱཡ་གྲྀཧྞེ་དཾ་ཨརྒྷཾ་སྭཱ་ཧཱ། ཀླུ་རྒྱལ་འོད་པོ་ཆེ་ལ་དབུལ ༑ ༑ ཨོཾ་མ་ཧཱ་ཀཱནྡཱཡ་གྲྀཧྞེ་དཾ་ཨརྒྷཾ་སྭཱ་ཧཱ། ཀླུ་རྒྱལ་རིན་ཆེན་འོད་ལ་དབུལ།། ཨོཾ་རཏྣ་ཀཱནྟཱ་ཡ་གྲྀཧྞེ་དཾ་ཨརྒྷཾ་སྭཱ་ཧཱ། ཀླུ་རྒྱལ་གཟུགས་མཛེས་ཉིད་ལ་དབུལ། ཨོཾ་སཱུ་རཱུ་པཱ་ཡ་གྲྀཧྞེ་དཾ་ཨརྒྷཾ་སྭཱ་ཧཱ། གཟུགས་མཛེས་ཆེན་པོ་ཉིད་ལ་དབུལ། །ཨོཾ་མ་ཧཱ་སཱུ་རཱུ་པཱ་ཡ་གྲྀཧྞེ་དཾ་ཨརྒྷཾ་སྭཱ་ཧཱ།

ཀླུ་རྒྱལ་སྦྲུལ་བཟང་ཉིད་ལ་དབུལ། །ཨོཾ་བྷ་དྲ་དེ་ཧི་ཀཾ་གྲྀཧྞེ་དཾ་ཨརྒྷཾ་སྭཱ་ཧཱ། ཀླུ་རྒྱལ་ལྟོ་འཕྱེ་ཉིད་ལ་དབུལ། །ཨོཾ་མ་ཧོ་ར་གཱ་ཡ་གྲྀཧྞེ་དཾ་ཨརྒྷཾ་སྭཱ་ཧཱ། ཀླུ་རྒྱལ་སྨིག་རྒྱུ་ཉིད་ལ་དབུལ། །ཨོཾ་ཚི་ལི་ཡེ་གྲྀཧྞེ་དཾ་ཨརྒྷཾ་སྭཱ་ཧཱ། སྨིག་རྒྱུ་ཆེན་པོ་ཉིད་ལ་དབུལ། ཨོཾ་མ་ཧཱ་ཚི་ལི་ཡེ་གྲྀཧྞེ་དཾ་ཨརྒྷཾ་སྭཱ་ཧཱ། དེ་ལྟར་མཆོད་པ་དང་གཏོར་མས་མཉེས་པར་བྱས་ནས། མཆོད་སྦྱིན་གཏོར་མ་འདི་སྣོམས་ལ། །ཞེས་པ་རྣམས་ཀྱིས་ཕྲིན་ལས་བཅོལ་ལ། སོ་སོའི་རྒྱུད་བསྐུལ་ནས་དངོས་གྲུབ་བླང་བའི་དོན་དུ་སྔགས་ཀྱི་བཟླས་པ་བྱ་སྟེ། ཨོཾ་ཨ་ནནྟཱ་ཡ་སྭཱ་ཧཱ། ཨོཾ་བ་སུ་ཀཱ་ཡ་སྭཱ་ཧཱ། ཨོཾ་ཏཱ་ཀྵ་ཀཱ་ཡ་སྭཱཧཱ༌། ཨོཾ་ཀརྐོ་ཊཱ་ཡ་སྭཱ་ཧཱ། ཨོཾ་པདྨཱ་ཡ་སྭཱ་ཧཱ། ཨོཾ་མ་ཧཱ་པདྨཱ་ཡ་སྭཱ་ཧཱ། ཨོཾ་ཤཾ་ཁ་པཱ་ལཱ་ཡ་སྭཱ་ཧཱ། ཨོཾ་ཀུ་ལི་ཀཱ་ཡ་སྭཱ་ཧཱ། ཨོཾ་ད་བ་ཏཱི་ཡ་སྭཱ་ཧཱ། ཨོཾ་མ་ཧཱ་དེ་བ་ཏཱི་ཡ་སྭཱཧཱ། ཨོཾ་སཽ་མ་ཤི་ཁཱ་ཡ་སྭཱ་ཧཱ། ཨོཾ་མ་ཧཱ་ཤི་ཁཱ་ཡ་སྭཱ་ཧཱ། ཨོཾ་དཎྜ་དྷཱ་རཱ་ཡ་སྭཱ་ཧཱ། ཨོཾ་མ་ཧཱ་དཎྜ་དྷཱ་རཱ་ཡ་སྭཱ་ཧཱ། ཨོཾ་ཨ་བཱ་ལ་ལཱ་ཡ་སྭཱ་ཧཱ། ཨོཾ་ཧུ་ལུནྟཱ་ཡ་སྭཱ་ཧཱ། ཨོཾ་ནནྡཱ་ཡ་སྭཱ་ཧཱ། ཨོཾ་ཨུ་པ་ནནྡཱ་ཡ་སྭཱ་ཧཱ། ཨོཾ་སཱ་ག་རཱ་ཡ་སྭཱ་ཧཱ། ཨོཾ་མ་ཧཱ་སཱ་ག་རཱ་ཡ་སྭཱ་ཧཱ། ཨོཾ་ཏཔྟཱ་ཡ་སྭཱ་ཧཱ། ཨོཾ་མ་ཧཱ་ཏཔྟཱ་ཡ་སྭཱ་ཧཱ། ཨོཾ་ཤྲཱི་ཀཱནྟཱ་ཡ་སྭཱ་ཧཱ ༑ ཨོཾ་མ་ཧཱ་ཀཱནྟཱ་ཡ་སྭཱ་ཧཱ། ཨོཾ་རཏྣ་ཀཱནྟཱ་ཡ་སྭཱ་ཧཱ། ཨོཾ་སཱུ་རཱུ་པཱ་ཡ་སྭཱ་ཧཱ། ཨོཾ་མ་ཧཱ་སཱུ་རཱུ་པཱ་ཡ་སྭཱ་ཧཱ། ཨོཾ་བྷ་དྲ་དེ་ཧི་ཀཾ་སྭཱ་ཧཱ། ཨོཾ་མ་ཧོ་ར་ག་ཡེ་སྭཱ་ཧཱ། ཨོཾ་ཚི་ལི་ཡེ་སྭཱ་ཧཱ ༑ ཨོཾ་མ་ཧཱ་ཚི་ལི་ཡེ་སྭཱ་ཧཱ། ཞེས་བྱ་བའི་སྔགས་རྣམས་རེ་རེ་ལའང་བརྒྱ་རྩ་བརྒྱད་ལ་སོགས་པ་བཟླའོ། །སླར་ཡང་མཆོད་དེ་དངོས་གྲུབ་བླངས་ལ་བཟོད་པར་གསོལ་ནས། ཨོཾ་ཨ་ནནྟ་གཙྪ་ཞེས་ཀུན་ལ་སྦྱར་ཏེ་གཤེགས་སུ་གསོལ་ལོ། ། རིམ་པ་འདི་ཉིད་ཀྱིས་ཐུན་གསུམ་མམ་བཞི་ལ་སོགས་པས་གཏོང་ངོ༌། །ཡོངས་སུ་རྫོགས་པ་དང་ལས་ཀྱི་རྗེས་མི་མངོན་པར་བསྡུའོ།

།ཤིན་ཏུ་བསྡུས་ཏེ་གཏོང་བར་འདོད་ན་སྤྱན་འདྲེན་པའི་ཚིགས་སུ་བཅད་པ་དང༌། སྔགས་ཀྱིས་སྤྱན་དྲངས་པའི་མཐར། ཨོཾ་བྷཀྵ་ཡ་བྷཀྵ་ཡ་ཞེས་བྱ་བ་ལ་སོགས་པའི་སྔགས་འབའ་ཞིག་གིས་ཕུལ་ནས་ཕྲིན་ལས་བཅོལ་ལ་གཤེགས་སུ་གསོལ། རྒྱས་པ་དང་བསྡུས་པ་གཉིས་ཆར་གྱིས་ཕྲིན་ལས་བཅོལ་བའི་མཐར་ཆོས་ཀྱི་སྦྱིན་པ་དང༌། བདེན་པའི་སྟོབས་བརྗོད་པར་བྱའོ། །ནུབ་ཕྱོགས་སུ་བྱ་བ་ཀླུ་ཐམས་ཅད་པའི་གཏོར་མའི་ཆོ་ག་རྫོགས་སོ།། །། ༄༅། །བྱང་ཕྱོགས་གནོད་སྦྱིན་གྱི་གཏོར་མ་བཞུགས། ། ༄༅། །དཔལ་རྡོ་རྗེ་འཛིན་པ་ལ་ཕྱག་འཚལ་ལོ། །བྱང་དུ་དཀྱིལ་འཁོར་གྲུ་གསུམ་པ། །ཙནྡན་དམར་པོ་ལ་སོགས་བྱ། །མེ་ཏོག་དམར་སོགས་ཉེ་བར་བརྒྱན ༑ ༑ སཱ་ལའི་འབྲས་ཆན་སྦྲང་རྩི་ཞོ། །བདུད་རྩི་ལྔ་ལྡན་སྣོད་གསུམ་བཞག།ཐིག་ལེའམ་ཚོམ་བུ་ཉི་ཤུ་རྩ་ལྔ་དཀྱིལ་འཁོར་གྱི་དབུས་སུ་བཀོད་ལ། གནོད་སྦྱིན་གྱི་སྡེ་དཔོན་ཆེན་པོ་ཕྱག་ན་རྡོ་རྗེ་ལ་སོགས་པའི་ང་རྒྱལ་དང་ལྡན་པས་བཟླས་པ་ཅི་རིགས་པ་བྱས་ཏེ། མཆོད་པ་བསང་སྦྱང་བྱིན་གྱིས་བརླབས་ནས། སྐད་ཅིག་མའི་ཏིང་ངེ་འཛིན་གྱིས་དཀྱིལ་འཁོར་དང་མཚན་མ་རྣམས་ལ་གཞལ་ཡས་ཁང་དང་ ༑ གནོད་སྦྱིན་གྱི་གཙོ་བོ་དང༌། གཙོ་མོ་ཉི་ཤུ་རྩ་ལྔར་བསྐྱེད་ལ། འདོད་པའི་རྒྱལ་པོའི་ཕྱག་རྒྱ་དང༌། །སྔགས་འདི་ཡིས་ནི་དགུག་པར་བྱ། །ནོར་བུ་བཟང་དང་གང་བ་བཟང༌། །བདེ་བ་བཟང་དང་རྒྱལ་བ་བཟང༌། །དགའ་བའི་ཕུར་བུ་ཕུར་ཆེན་པོ། །ཕུར་བུ་བཟང་དང་པདྨའི་གཙུག །དུང་གི་གཙུག་ཕུད་གར་དང་ནི། ། གར་ཆེན་དང་ནི་འབིགས་བྱེད་མ། །གཅོད་པ་མ་དང་རྫོགས་བྱེད་མ། །ནོར་དང་ནོར་ཀུན་ནོར་བཟང་མོ། །གཟུགས་བཟང་རོལ་དང་རོལ་ཆེན་མོ། །བཞད་དང་རྩེ་དང་རྣམ་པར་སྤྱོད། །དཔལ་བཟང་དང་ནི་གཟུགས་མཛེས་མོ། །རྡོ་རྗེ་དབང་ཕྱུག་བཀའ་འདི་ཡིས། །གནོད་སྦྱིན་གནོད་སྦྱིན་མོ་སྤྱན་འདྲེན། །ཧཱུྃ་ཧེ་ཧོ་ཨཱ་ཀརྵ་ཡ་ས་མ་ཡ་དཱི་པེ་ཧཱུྃ་ཧཱུྃ་ཛཿསྭཱ་ཧཱ། ཞེས་པ་དང༌། ཨོཾ་ཡཀྵ་ཡཀྵི་ནི་ཨཱ་གཙྪ་ཡ་ཨཱ་གཙྪ་ཡ་ཞེས་ལན་གསུམ་གྱིས་སྤྱན་དྲངས་ནས།

ཛཿཧཱུྃ་བཾཾཾཾ་ཧོཿས་གཉིས་སུ་མེད་པར་བསྟིམ་ལ། པདྨ་ཀ་མ་ལཱ་ཡ་སྟྭཾ་གྱིས་སོ་སོ་ལ་གདན་ཕུལ་ནས་སོ་སོ་ལ་མཆོད་པ་དང་གཏོར་མ་དབུལ་བར་བྱ་སྟེ། །དྲི་མེད་ཡིད་དུ་འོང་བ་ཡི། །ལྷ་རྫས་དམ་པའི་མཆོད་ཡོན་འདི། །ནོར་བུ་བཟང་ལ་དབུལ་བར་བགྱི། །བཞེས་ནས་བདག་ལ་དགྱེས་པར་མཛོད། །ཨོཾ་བ་སུ་བྷ་དྲཱ་ཡ་གྲྀཧྞེ་དཾ་ཨརྒྷཾ་སྭཱཧཱ། དེ་བཞིན་དུ་མེ་ཏོག་དང་ ༑ སྤོས་དང༌། དྲི་དང༌། མར་མེ་དང༌། ཞལ་ཟས་དང༌། རོལ་མོ་དང༌། གདུགས་དང༌། རྒྱལ་མཚན་དང༌། བ་དན་རྣམས་ལ་སྦྱར་ཏེ་དབུལ་བར་བྱའོ། ། རྡོ་རྗེ་བཅིངས་བསྐོར་སྙིང་གར་བཞག །སྔགས་འདིས་མཉེས་པར་བྱས་ལ་གཏོང་ ༑ ༑ ཨོཾ་དྷཱ་ནཱ་དྷི་པ་ཏ་ཡེ་པ་ཏ་ལི་ཕྲུཾ་སྭཱ་ཧཱ། ཞེས་པ་གསུམ་མམ་བདུན་གྱིས་གཏོར་མ་དབུལ་ལོ། །དེ་བཞིན་དུ། གང་བ་བཟང་ལ་དབུལ་བར་བགྱི། །ཨོཾ་པཱུརྞྞ་བྷ་དྲཱ་ཡ་གྲྀཧྞེ་དཾ་ཨརྒྷཾ་སྭཱ་ཧཱ། བདེ་བ་བཟང་ལ་དབུལ་བར་བགྱི། །ཨོཾ་སུ་བྷ་དྲཱ་ཡ་གྲྀཧྞེ་དཾ་ཨརྒྷཾ་སྭཱ་ཧཱ། རྒྱལ་བ་བཟང་ལ་དབུལ་བར་བགྱི། །ཨོཾ་ཛ་ཡ་བྷ་དྲཱ་ཡ་གྲྀཧྞེ་དཾ་ཨརྒྷཾ་སྭཱ་ཧཱ། དགའ་བའི་ཕུར་བུ་ཉིད་ལ་དབུལ། །ཨོཾ་ནནྡ་ཀཱི་ལཱ་ཡ་གྲྀ་ཧྞེ་དཾ་ཨརྒྷཾ་སྭཱ་ཧཱ། ཕུར་བུ་ཆེན་མོ་ཉིད་ལ་དབུལ། །ཨོཾ་མ་ཧཱ་ཀཱི་ལཱི་ཡེ་གྲྀཧྞེ་དཾ་ཨརྒྷཾ་སྭཱ་ཧཱ། ཕུར་བུ་བཟང་ལ་དབུལ་བར་བགྱི། །ཨོཾ་སུ་ཀཱི་ལཱ་ཡ་གྲྀཧྞེ་དཾ་ཨརྒྷཾ་སྭཱ་ཧཱ། །པདྨའི་གཙུག་ལ་དབུལ་བར་བགྱི། །ཨོཾ་པདྨ་ཤི་ཁ་ཡེ་གྲྀཧྞེ་དཾ་ཨརྒྷཾ་སྭཱ་ཧཱ། དུང་གི་གཙུག་ཕུད་ཉིད་ལ་དབུལ། །ཨོཾ་ཤཾ་ཁ་ཤི་ཁ་ཡེ་གྲྀཧྞེ་དཾ་ཨརྒྷཾ་སྭཱ་ཧཱ། གནོད་སྦྱིན་གར་གྱི་གཙོ་ལ་དབུལ། །ཨོཾ་ནི་ཌ་གྲྀཧྞེ་དཾ་ཨརྒྷཾ་སྭཱ་ཧཱ། གནོད་སྦྱིན་གར་ཆེན་ཉིད་ལ་དབུལ ༑ ༑ ཨོཾ་མ་ཧཱ་ནི་ཌ་གྲྀཧྞེ་དཾ་ཨརྒྷཾ་སྭཱ་ཧཱ། གནོད་སྦྱིན་འབིགས་བྱེད་མ་ལ་དབུལ ༑ ༑ ཨོཾ་བྷིནྡ་ནཱི་ཡེ་གྲྀཧྞེ་དཾ་ཨརྒྷ྄ཾ་སྭཱ་ཧཱ། གནོད་སྦྱིན་གཅོད་པ་མ་ལ་དབུལ།། ཨོཾ་ཙྪེ་ད་ནཱ་ཡ་གྲྀཧྞེ་དཾ་ཨརྒྷཾ་སྭཱ་ཧཱ། གནོད་སྦྱིན་རྫོགས་བྱེད་མ་ལ་དབུལ།

།ཨོཾ་པཱུ་ར་ཎཱ་ཡེ་གྲྀཧྞེ་དཾ་ཨརྒྷཾ་སྭཱ་ཧཱ། གནོད་སྦྱིན་ནོར་ལ་དབུལ་བར་བགྱི། །ཨོཾ་དྷ་ནཱ་ཡ་གྲྀཧྞེ་དཾ་ཨརྒྷཾ་སྭཱ་ཧཱ། ནོར་ཀུན་ལ་ནི་དབུལ་བར་བགྱི། །ཨོཾ་དྷཱ་ན་དཱ་ཡ་གྲྀཧྞེ་དཾ་ཨརྒྷཾ་སྭཱ་ཧཱ། ནོར་བཟང་མོ་ལ་དབུལ་བར་བགྱི། །ཨོཾ་སུ་དྷཱ་ནཱ་ཡཻ་གྲྀཧྞེ་དཾ་ཨརྒྷཾ་སྭཱ་ཧཱ ༑ གནོད་སྦྱིན་གཟུགས་བཟང་ཉིད་ལ་དབུལ་བར་བགྱི། །ཨོཾ་སུ་རཱུ་པཱ་ཡཻ་གྲྀཧྞེ་དཾ་ཨརྒྷཾ་སྭཱ་ཧཱ། གནོད་སྦྱིན་རོལ་པ་མོ་ལ་དབུལ། །ཨོཾ་ཀེ་ལཱི་ཡེ་གྲྀཧྞེ་དཾ་ཨརྒྷཾ་སྭཱ་ཧཱ། གནོད་སྦྱིན་རོལ་ཆེན་མོ་ལ་དབུལ། །ཨོཾ་མ་ཧཱ་ཀེ་ལཱི་ཡེ་གྲྀཧྞེ་དཾ་ཨརྒྷཾ་སྭཱ་ཧཱ། གནོད་སྦྱིན་བཞད་པ་མོ་ལ་དབུལ། ཨོཾ་ཧ་སི་ཏཱ་ཡེ་གྲྀཾཧྞེ་དཾ་ཨརྒྷཾ་སྭཱ་ཧཱ། །གནོད་སྦྱིན་རྩེ་བ་མོ་ལ་དབུལ། །ཨོཾ་ཀྲྀ་ཌི་ཏཱ་ཡཻ་གྲྀཧྞེ་དཾ་ཨརྒྷཾ་སྭཱ་ཧཱ། རྣམ་པར་བསྐྱོད་ལ་དབུལ་བར་བགྱི ༑ ༑ ཨོཾ་བིཀྵཽ་ཏ་བྷ་ཡ་གྲྀཧྞེ་དཾ་ཨརྒྷཾ་སྭཱ་ཧཱ། །དཔལ་བཟང་ལ་ནི་དབུལ་བར་བགྱི ༑ ༑ ཨོཾ་སུ་ཤྲཱི་ཡཻ་གྲྀཧྞེ་དཾ་ཨརྒྷཾ་སྭཱ་ཧཱ། གཟུགས་མཛེས་མ་ལ་དབུལ་བར་བགྱི།། ཨོཾ་རཱུ་པ་ཀནྟཱི་ཡེ་གྲྀཧྞེ་དཾ་ཨརྒྷཾ་སྭཱ་ཧཱ། དེ་ལྟར་མཆོད་པ་དང་གཏོར་མས་མཉེས་པར་བྱས་ནས། མཆོད་སྦྱིན་གཏོར་མ་འདི་སྣོམས་ལ། །ཞེས་པ་རྣམས་ཀྱིས་ཕྲིན་ལས་བཅོལ་ལ། སོ་སོའི་རྒྱུད་བསྐུལ་ནས་དངོས་གྲུབ་བསླང་བའི་ཕྱིར་རིགས་སྔགས་ཀྱི་བཟླས་པ་བྱ་སྟེ། ཨོཾ་བཱ་སུ་བྷ་དྲཱ་ཡེ་སྭཱ་ཧཱ། ཨོཾ་དཱ་ན་ཨ་དྷི་པ་ཏ་ཡེ་སྭཱ་ཧཱ། ཨོཾ་པཱུརྞྞ་བྷ་དྲཱ་ཡ་སྭཱ་ཧཱ། ཨོཾ་སུ་བྷ་དྲཱ་ཡ་ (《 ཞ 》 ཡེ་ ) སྭཱ་ཧཱ། ཨོཾ་ཛ་ཡ་བྷ་དྲཱ་ཡ་སྭཱ་ཧཱ། ཨོཾ་ནནྡ་ཀཱི་ལཱ་ཡ་སྭཱ་ཧཱ། ཨོཾ་མ་ཧཱ་ཀཱི་ལཱ་ཡ་སྭཱ་ཧཱ། ཨོཾ་སུ་ཀཱི་ལཱ་ཡ་སྭཱ་ཧཱ། ཨོཾ་པདྨ་ཤི་ཁ་ཡེ་སྭཱ་ཧཱ། ཨོཾ་ཤཾ་ཁ་ཤི་ཁ་ཡེ་སྭཱ་ཧཱ། ཨོཾ་ནི་ཌཱ་ཡ་སྭཱ་ཧཱ། ཨོཾ་མ་ཧཱ་ནི་ཌཱ་ཡ་སྭཱ་ཧཱ། ཨོཾ་བྷིནྡ་ནཱི་ཡེ་སྭཱ་ཧཱ། ཨོཾ་ཙྪེ་ད་ནཱི་ཡེ་སྭཱ་ཧཱ། ཨོཾ་སཱུ་ར་ཎཱི་ཡེ་སྭཱ་ཧཱ། ཨོཾ་དྷཱ་ནཱ་ཡ་སྭཱ་ཧཱ། ཨོཾ་དྷཱ་ན་དཱ་ཡ་སྭཱ་ཧཱ།

ཨོཾ་སུ་དྷཱ་ནཱ་ཡཻ་སྭཱ་ཧཱ། (《 ཞ 》+ ཨོཾ་བྷ་ཏྲ་དཱ་ནཱ་ཡེ་སྭཱ་ཧཱ། ) ཨོཾ་སཱུ་རཱུ་པ་ཡེ་སྭཱ་ཧཱ། ཨོཾ་ཀེ་ལཱི་ཡེ་སྭཱ་ཧཱ། ཨོཾ་མ་ཧཱ་ཀེ་ལཱི་ཡེ་སྭཱ་ཧཱ། ཨོཾ་ཧཱ་སི་ཏཱ་ཡཻ་སྭཱ་ཧཱ། ཨོཾ་ཀྲྀ་ཌི་ཏཱ་ཡཻ་སྭཱ་ཧཱ། ཨོཾ་བིཀྵོ་བྷཱ་ཡ་སྭཱ་ཧཱ། ཨོཾ་སུ་ཤྲི་ཡེ་སྭཱ་ཧཱ། ཨོཾ་རཱུ་པ་ཀནྟཱི་ཡེ་སྭཱ་ཧཱ། ཞེས་བྱ་བའི་སྔགས་རྣམས་རེ་རེ་ལའང་བརྒྱ་རྩ་བརྒྱད་ལ་སོགས་པར་བཟླའོ། །སླར་ཡང་མཆོད་དེ་དངོས་གྲུབ་བླངས་ནས་བཟོད་པར་གསོལ་ལ། ཨོཾ་བ་སུ་བྷ་དྲ་གཙྪ། ཞེས་ཀུན་ལ་སྦྱར་ཏེ་གཤེགས་སུ་གསོལ་ལོ། །རིམ་པ་འདི་ཉིད་ཀྱིས་ཐུན་གསུམ་མམ་བཞི་ལ་སོགས་པར་གཏོང་ངོ༌། །ཡོངས་སུ་རྫོགས་པ་དང་ལས་ཀྱི་རྗེས་མི་མངོན་པར་བསྡུའོ། །ཤིན་ཏུ་བསྡུས་ཏེ་གཏོང་བར་འདོད་ན། སྤྱན་འདྲེན་པའི་ཚིགས་སུ་བཅད་པ་དང༌། སྔགས་ཀྱིས་སྤྱན་དྲངས་པའི་མཐར། ཨོཾ་དྷཱ་ནཱ་ཨ་དྷི་པ་ཏ་ཡེ་ལ་སོགས་པའི་སྔགས་འབའ་ཞིག་གིས་ཕུལ་ནས་ཕྲིན་ལས་བཅོལ་ལ་གཤེགས་སུ་གསོལ། རྒྱས་པ་དང་བསྡུས་པ་གཉིས་ཆར་གྱིས་ཕྲིན་ལས་བཅོལ་བའི་མཐར་ཆོས་ཀྱི་སྦྱིན་པ་དང༌། བདེན་པའི་སྟོབས་བརྗོད་པར་བྱའོ། །བྱང་ཕྱོགས་སུ་བྱ་བ་གནོད་སྦྱིན་ཐམས་ཅད་པའི་གཏོར་མའི་ཆོ་ག་རྫོགས་སོ།། །། ༄༅། །ས་སྐྱ་པའི་ཉིན་ཞག་ཕྲུགས་གཅིག་གི་ཐུགས་དམ་གཏོར་མའི་རིམ་པ་བཞུགས། ། ༄༅། །བླ་མ་དམ་པའི་ཞབས་ལ་ཕྱག་འཚལ་ལོ། །ཆོས་རྗེ་ས་སྐྱ་པ་ཡབ་སྲས་ཀྱི་ཉིན་ཞག་ཕྲུགས་གཅིག་ལ་ཐུགས་དམ་དུ་མཛད་པའི་གཏོར་མའི་རིམ་པ་ནི ༑ ཚ་བའི་གོང་ཐོ་རངས་ཀྱི་ཆ་ལ། དཀར་གཏོར་བཞི་མཛད་པའི་ཐོག་མར་རྗེ་བཙུན་མི་གཡོ་བ་ལ་དབུལ་ཏེ། ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ (《 ཞ 》+ ཧཱུྃ་ ) ཕཊ་ཅེས་བརྗོད་པས་གཏོར་མའི་མ་དག་པ་བསངས། ཨོཾ་སྭ་བྷཱ་ཝ་ཤུདྡྷ་སྶརྦ་དྷཱརྨཱཿ སྭ་བྷཱ་ཝ་ཤུདྡྷོ྅ཧྃ། གིས་སྟོང་པར་བསམ། སྟོང་པའི་ངང་ལས། ཨོཾ་ལས་བྱུང་བའི་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཡེ་ཤེས་ཀྱི་བདུད་རྩིས་གང་བར་བསམས་ལ།

ཨོཾ་ཨཱཿཧཱུྃ་གི་བྱིན་གྱིས་བརླབ། དེ་ནས་རང་གི་སྙིང་ག་ནས་འོད་ཟེར་འཕྲོས་པས། རྗེ་བཙུན་མི་གཡོ་བ་མདུན་གྱི་ནམ་མཁའ་སྤྱན་དྲངས་ལ། གཏོར་མ་ཕུལ་བས་གསོལ་བར་བསམ་ཞིང༌། ཨོཾ་ཙཎྜ་མ་ཧཱ་རོ་ཥ་ཎ་ཧཱུྃ་ཕཊ། ཅེས་པ་ལན་གསུམ་མམ། བདུན་གྱིས་ཕུལ་ནས། ཨོཾ་ཨརྒྷཾཾ། པཱ་དྱཾ། བཛྲ་པུཥྤེ་ཨཱཿཧཱུྃ། བཛྲ་དྷུ་པེ་ཨཱཿཧཱུྃ། བཛྲ་ཨཱ་ལོ་ཨཱཿཧཱུྃ། བཛྲ་གནྡྷེ་ཨཱཿཧཱུྃ། བཛྲ་ནཻ་ཝི་དྱེ་ཨཱཿཧཱུྃ། ཞེས་པས་མཆོད་ནས། ཀྱེ་ཀྱེ་མཐའ་གཉིས་རྣམ་པར་མ་གཡོས་ཤིང༌། །སྤྲུལ་པའི་གཟུགས་ཀྱིས་འགྲོ་དོན་དཔག་མེད་མཛད། །འཇིགས་བྱེད་ཆེན་པོ་འགྲོ་བ་ཀུན་སྒྲོལ་ཞིང༌། །སྲིད་པ་གསུམ་ན་དགྱེས་པའི་གར་མཛད་དེ། །སྲིད་པའི་ཆུ་བོ་སྐེམས་ཤིང་མི་མཐུན་བདུད་རྣམས་འཇོམས། །སྲིད་པའི་རླུང་གིས་མ་གཡོས་ཐུགས་རྗེ་མི་གཡོ་མགོན། །རབ་བརྗིད་མི་གཡོ་མགོན་ལ་གུས་པས་ཕྱག་འཚལ་བསྟོད ༑ ༑ ཅེས་པས་བསྟོད་ནས། བདག་གི་བར་དུ་གཅོད་པ་ཐམས་ཅད་ཞི་བ་དང་ ༑ འཇིག་རྟེན་དང་འཇིག་རྟེན་ལས་འདས་པའི་དངོས་གྲུབ་མ་ལུས་པ་སྩལ་དུ་གསོལ། ཞེས་གསོལ་བ་གདབ་བོ། །མི་གཡོ་བའི་དྲུག་ཅུ་རྩ་བཞི་པ་

(《 ཞ 》 མ་ ) ལ་སོགས་པ་གཏོང་བར་འདོད་ནའང་ཚུལ་འདི་ཉིད་ཀྱིས་གཏང་བར་བྱའོ། ། གཉིས་པ་སྔ་མ་ལྟར་བྱིན་གྱིས་བརླབས་ལ། ལྷོ་ཕྱོགས་རི་བོ་པོ་ཏ་ལ་ན། རྗེ་བཙུན་མ་སྒྲོལ་མ་འཁོར་དང་བཅས་པ་མངོན་སུམ་དུ་བཞུགས་པ་ལ་ཕུལ་བར་བསམ་ཞིང༌། ན་མཿསརྦ་བུདྡྷ་བོ་དྷི་ས་ཏྭཱ་ནཱཾ་ཨ་པྲ་ཏི་ཧ་ཏ་ཤཱ་ས་ནཱ་ནཱཾ་ཧེ་ཧེ་བྷ་ག་ཝ་ཏེ་མ་ཧཱ་སཏྭ། སརྦ་བུདྡྷ་ཨ་ཝ་ལོ་ཀི་ཏེ། མཱ་བི་ལཾ་པ། མཱ་བི་ལཾ་པ། ཨི་དཾ་བ་ལིཾ་གྲིཧྣཱ་པ་ཡ་གྲིཧྣཱ་པ་ཡ་ཧཱུྃ་ཧཱུྃ་སརྦ་བི་སཉྩ་རེ་སྭཱ་ཧཱ། ཞེས་ལན་གསུམ་གྱིས་ཕུལ་ནས། སྔ་མ་ལྟར་མཆོད་ལ། ལྷ་དང་ལྷ་མིན་ཅོད་པན་གྱིས། །ཞབས་ཀྱི་ (《 ཞ 》 གཉིས་ ) པདྨོ་ལ་བཏུད་པ། །ཕོངས་པ་ཀུན་ལས་སྒྲོལ་མཛད་མ། །སྒྲོལ་མ་ཡུམ་ལ་ཕྱག་འཚལ་ལོ ༑ ༑ ཞེས་པས་བསྟོད་ནས་སྔ་མ་ལྟར་གསོལ་བ་གདབ་བོ། །ཉི་ཤུ་རྩ་གཅིག་མ་ལ་སོགས་པ་གཏོང་བར་འདོད་ནའང་ཚུལ་འདི་ཉིད་ཀྱིས་གཏང་བར་བྱའོ། ། གསུམ་པ་ཀླུ་རྣམས་ལ་དབུལ་ཏེ། གཏོར་མ་ལ་རྡོ་རྗེ་གནོད་སྦྱིན་གྱི་ཕྱག་རྒྱ་བསྟན་ལ། ཨོཾ་བཛྲ་ཡཀྵ་ཧཱུྃ་ཞེས་ལན་གསུམ་བརྗོད་པས་མ་དག་པ་བསང༌། རྡོ་རྗེ་མེའི་ཕྱག་རྒྱ་བསྟན་ནས། ཨོཾ་བཛྲ་ཛྭཱ་ལ་ཨ་ན་ལ་ཧ་ན་ད་ཧ་པ་ཙ་མ་ཐ་བྷཉྫ་ར་ཎ་ཧཱུྃ་ཕཊ། ཅེས་བརྗོད་པས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་བདུད་རྩིས་གང་བར་བསམ། རྡོ་རྗེ་བསྡམས་པའི་ཕྱག་རྒྱ་འདེབས་པའི་ཚུལ་དུ་བྱ་ཞིང༌། ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ་ཎཱཾ་ཨཱདྱ་ནུཏྤནྣ་ཏྭཱད་ཨོཾ་ཨཱཿཧཱུྃ་ཕཊ་སྭཱ་ཧཱ། ཞེས་ལན་གསུམ་བརྗོད་པས་གཏོར་མ་ལས་ཀླུ་རྣམས་ཀྱིས་ཅི་འདོད་པའི་ཡོ་བྱད་ཐོགས་པ་མེད་པར་འབྱུང་བར་བསམ། འདོད་པའི་རྒྱལ་པོའི་ཕྱག་རྒྱ་བཅས་ལ། རང་གི་སྙིང་ག་ནས་འོད་ཟེར་འཕྲོས་པས་ཀླུའི་རྒྱལ་པོ་འཁོར་དང་བཅས་པ་དང༌། བྱེ་བྲག་ཏུ་རང་ལ་གནོད་པར་བྱེད་པའི་ཀླུ་ཐམས་ཅད་སྤྱན་དྲངས་པར་བསམ་ཞིང༌། ཨོཾ་བ་ཏ་ལི་བ་ཏ་ལི། མ་ཧཱ་བ་ཏ་ལི་ཧཱུྃ་ཧཱུྃ་ཛཿཛཿསྭཱ་ཧཱ། ཞེས་ལན་གསུམ་དང༌། ཨོཾ་ཀླུ་རྒྱལ་མཐའ་ཡས་ནོར་རྒྱས་བུ།

།འཇོག་པོ་དང་ནི་སྟོབས་ཀྱི་རྒྱུ། །པདྨ་པདྨ་ཆེན་པོ་དང་ ༑ ༑ དུང་སྐྱོང་དང་ནི་རིགས་ལྡན་ནོ། །ལྷ་མོ་ལྷ་མོ་ཆེན་མོ་དང༌། །ཟླ་བའི་སྤྱི་གཙུག་སྤྱྀ་གཙུག་ཆེ། །དབྱུག་འཛིན་དབྱུག་འཛིན་ཆེན་པོ་དང༌། །སོག་མ་མེད་དང་ཧུ་ལུནྟཱ། །དགའ་བོ་དང་ནི་ཉེ་དགའ་བོ། །རྒྱ་མཚོ་རྒྱ་མཚོ་ཆེན་པོ་དང༌། །ཚ་བ་ཚ་བ་ཆེན་པོ་དང༌། །དཔལ་གྱི་འོད་དང་འོད་པོ་ཆེ། །རིན་ཆེན་འོད་དང་གཟུགས་མཛེས་དང༌། །གཟུགས་མཛེས་ཆེན་པོ་སྦྲུལ་བཟང་དང༌། །ལྟོ་འཕྱེ་ཆེ་དང་ཚི་ལི་དང༌། །ཚི་ལི་ཆེན་པོ་རྣམ་དག་ནི། །མཆོད་པའི་གནས་འདིར་གཤེགས་སུ་གསོལ། །ཞེས་པ་དང༌། ཨོཾ་ཨཱ་གཙྪ་ཡ། ཨ་གཙྪ་ཡ། མ་ཧཱ་ནཱ་ག་ཨ་དྷི་པ་ཏ་ཡེ། སརྦ་བྷུརྦྷུ་བ་ཕྲུཾ་ཕུཿཧཱུྃ་སྭཱ་ཧཱ། ཞེས་བརྗོད་པས་མདུན་དུ་བྱོན་པར་བསམ། པདྨ་ཀ་མ་ལཱ་ཡ་སྟྭཾ། ཞེས་པས་སོ་སོ་ལ་པདྨའི་གདན་དབུལ། ཨོཾ་མ་ཧཱ་ནཱ་ག་ཨ་དྷི་པ་ཏ་ཡེ་གྲྀཧྞེ་དཾ། ཞེས་ཀུན་ལ་སྦྱར་ལ། ཨརྒྷཾ་སྭཱ་ཧཱས་མཆོད་ཡོན། པཱདྱཾ་སྭཱ་ཧཱས་ཞབས་བསིལ ༑ པུཥྦཾ་སྭཱ་ཧཱས་མེ་ཏོག དྷཱུ་པཾ་སྭཱ་ཧཱས་བདུག་སྤོས། དཱི་པཾ་སྭཱ་ཧཱས་མར་མེ། གནྡྷཾ་སྭཱ་ཧཱས་དྲི། ནཻ་བི་དྱེ་སྭཱ་ཧཱས་ཞལ་ཟས་ཕུལ་ནས་ཀླུ་ཐམས་ཅད་ཀྱིས་གཏོར་མ་གསོལ་བར་བསམ་ཞིང༌། ཀླུ་དགའ་བར་བྱེད་པའི་ཕྱག་རྒྱ་བཅས་ནས། ཨོཾ་ཧི་ལི་ཧི་ལི་མ་ཧཱ་ཧི་ལི་ཕྲུཾ་ ∶ ཕྲཾ་ (《 ཞ 》 ཕྲུཾ་ཕྲུཾ་ ) ཕྲཾ་སྭཱ་ཧཱ། ཞེས་བརྗོད་ནས་སེ་གོལ་བརྡབས་པས་གཏོར་སྣོད་རེ་རེ་ལ་གསུམ་གསུམ་དང༌། ཨོཾ་བྷཀྵ་ཡ་བྷཀྵ་ཡ་ས་མ་ཡ་ཏིཥྛ་ཛུཾ་ཕྲུཾ་ཕུཿཧཱུྃ་སྭཱ་ཧཱ། ཞེས་ལན་གསུམ་གསུམ་བརྗོད་པས་ཕུལ་ནས། ཡེ་དྷརྨཱ་དང་ ༑ སྡིག་པ་ཅི་ཡང་མི་བྱ་སྟེ། །དགེ་བ་ཕུན་སུམ་ཚོགས་པར་སྤྱད། །རང་གི་སེམས་ནི་ཡོངས་སུ་གདུལ། །འདི་ནི་སངས་རྒྱས་བསྟན་པ་ཡིན། །ཞེས་ཆོས་ཀྱི་སྦྱིན་པ་བྱིན་ནས། ཀླུའི་རྒྱལ་པོ་བརྒྱད་ཀྱིས་གཙོ་བྱས་པའི་ཀླུའི་རིགས་སུ་གྱུར་པ་ཐམས་ཅད་དང༌། བྱེ་བྲག་ཏུ་བདག་ལ་གནོད་ཅིང༌། ལན་ཆགས་པའི་ཀླུ་དང༌། ས་བདག་ཐམས་ཅད་གཏོར་མ་འདིས་ཚིམ་པར་གྱུར་ཅིག

གནོད་པ་དང་གདུག་པའི་སེམས་ཉེ་བར་ཞི་ནས། ཕན་པ་དང་བྱང་ཆུབ་ཀྱི་སེམས་དང་ལྡན་པར་གྱུར་ཅིག་ཅེས་བརྗོད་ནས། ཨོཾ་ནཱ་ག་ཨ་དྷི་པ་ཏི། ས་པ་རི་ཝཱ་ར་གཙྪ། ཞེས་བརྗོད་པས་རང་རང་གི་གནས་སུ་གཤེགས་པར་བསམ། བྱ་ཁྱུང་གི་ཕྱག་རྒྱ་བཅས་ལ། ཨོཾ་ག་རུ་ཌ་ཧཾ་ས་ཧེ་ཙ་ལེ་ཙ་ལེ་ (《 ཞ 》 ལ་ ) སྭཱཧཱ། ཞེས་བརྗོད་པས་ནག་པོའི་ཀླུའི་རིགས་ཐམས་ཅད་བསྐྲད་པར་བསམ་མོ། །བཞི་པ་སུ་རཱུ་པའི་སྔགས་ཀྱིས་ཡི་དྭགས་རྣམས་ལ་སྦྱིན་པར་བྱ་སྟེ། རང་སྐད་ཅིག་གིས་དེ་བཞིན་གཤེགས་པ་གཟུགས་མཛེས་སུ་བསྒོམས་ལ། གཏོར་མ་ཨོཾ་ཨཱཿཧཱུྃ་གིས་བདུད་རྩིའི་རྒྱ་མཚོ་ཆེན་པོར་བྱིན་གྱིས་བརླབས་ནས། ལག་པ་གཡས་པ་མཆོག་སྦྱིན་གྱི་ཕྱག་རྒྱ་བྱས་ལ། ན་མཿ སུ་རཱུ་པཱ་ཡ། ཏ་ཐཱ་ག་ཏཱ་ཡ། ཨརྷ་ཏེ་སཾམྱཀྶཾ་བུདྡྷ་ཡ། ཏདྱཐཱ། ཨོཾ་སུ་རུ་སུ་རུ ༑ པྲ་སུ་རུ་པྲ་སུ་རུ། ཏ་ར་ཏ་ར། བྷ་ར་བྷ་ར། སམྦྷ་ར་སམྦྷ་ར། སྨ་ར་སྨ་ར་སནྟརྦ་ཡ། སརྦ་པྲེ་ཏཱ་ནཱཾ་སྭཱ་ཧཱ། ཞེས་ལན་བདུན་བརྗོད་པས་ཡི་དྭགས་རྣམས་ཀྱི་མདུན་དུ་ཟད་མི་ཤེས་པའི་བདུད་རྩི་དང༌། འདོད་པའི་ཡོན་ཏན་ཐམས་ཅད་འབྱུང་བར་བསམ་ཞིང༌། ཨ་པ་ས་རནྟུ་ཨ་བ་ཏཱ་ར། པྲེ་ཀྵི་ཎོདྡཱ་མེ་ཧྃ། སརྦ་ལོ་ཀ་དྷཱ་ཏུ་བྷ་སཱི་ནཾ། སརྦ་པྲེ་ཏཱ་ ∶ ནཱ་མ་ཧཱ་རཾ (《 ཞ 》 ནན ) ། ཞེས་བརྗོད་པས་ཕན་ཚུན་འཛེར་བ་དང༌། འཐབ་རྩོད་ལ་སོགས་པ་མེད་པར་ཅི་བདེ་བར་མཉམ་པོར་ཐོབ་ཅིང་ ༑ ལོངས་སྤྱད་ནས་བདེ་བར་ཚིམ་པར་བསམ་མོ། །དེ་ནས་ཡེ་དྷརྨཱ་ལ་སོགས་པས་ཆོས་ཀྱི་སྦྱིན་པ་བྱིན་ནས། སྒྲིབ་པ་གཉིས་བྱང༌། སེ་གོལ་བརྡབས་པས་རང་གི་གནས་སུ་བྱེར་བར་བསམ་མོ། །འདིའི་ཕན་ཡོན་ནི། སྐྱེ་བ་ནས་སྐྱེ་བར་དབུལ་པོར་མི་འགྱུར་བ་དང༌། སྟོབས་ཆེ་བ་དང༌། གཟུགས་བཟང་ཞིང་མཐོང་ན་དགའ་བར་འགྱུར་བ་དང༌། ཕྱུག་ཅིང་ལོངས་སྤྱོད་ཆེ་བ་དང༌། ཚེ་རིང་བ་དང་ ༑ ནད་མེད་པ་དང༌། མྱུར་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཐོབ་པར་འགྱུར་རོ། །ཤི་འཕོས་ནས་ཀྱང་འཇིག་རྟེན་གྱི་ཁམས་བདེ་བ་ཅན་དུ་སྐྱེ་བར་འགྱུར་རོ།

།ཞེས་མདོ་ལས་འབྱུང་ངོ༌། །དེ་ནས་ཁ་ཟས་མི་ཐོབ་པའི་ཡི་དྭགས་རྣམས་ལ་ཆུ་སྦྱིན་པར་བྱ་སྟེ། རང་སྐད་ཅིག་གིས་འཕགས་པ་སྦྱན་རས་གཟིགས་དབང་ཕྱུག་ཞལ་གཅིག་ཕྱག་གཉིས་པ། ཕྱག་གཡས་པ་མཆོག་སྦྱིན་བྱས་པར་བསྒོམས་ལ། ཆུ་དང་སྣོད་ལ་སོགས་པ་ཐམས་ཅད་ཟས་ཀྱིས་མ་གོས་པར་བྱ་ཞིང༌། ཨོཾ་ཨཱཿཧཱུྃ་གི་བྱིན་གྱིས་བརླབས་པ། ལག་པ་གཡས་པའི་མཐིལ་དུ་མཐེ་བོང་བཞག་ནས། སྤྱན་རས་གཟིགས་ཀྱི་ཕྱག་གཡས་པ་ནས་བྱུང་བའི་བདུད་རྩིའི་རྒྱུན་གྱིས་ཁ་འབར་མ་དང་འཇུར་གེགས་ལ་སོགས་པའི་ཡི་དྭགས་ཀྱི་ཚོགས་ཐམས་ཅད་ཚིམ་པར་བསམ་ཞིང༌། ཨོཾ་ཨཱཿཧྲཱིཿཧཱུྃ་ཞེས་ཅི་རིགས་པ་བགྲངས་པའི་མཐར་ཨོཾ་ཛྭ་ལ་མི་དཾ་སརྦ་པྲེ་ཏེ་བྷྱཿ སྭཱཧཱ། ཞེས་བྱ་བས་ཀྱང་བསྔོས་ནས། འཕགས་པ་སྦྱན་རས་གཟིགས་དབང་གི །ཕྱག་ནས་འབབ་པའི་འོ་རྒྱུན་གྱིས། ། ཡི་དྭགས་རྣམས་ནི་ཚིམ་གྱུར་ནས། ཁྲུས་བྱས་རྟག་ཏུ་བསིལ་བར་ཤོག །ཅེས་བརྗོད་ལ་སླར་ཡང་ཆོས་ཀྱི་སྦྱིན་པ་བྱིན་ནས། སེ་གོལ་བརྡབས་པས་རང་རང་གི་གནས་སུ་བྱེར་བར་བསམ་མོ། ། (《 ཞ 》+ དེ་ནས་ ) གཤིན་རྗེ་གཤེད་དགྲ་ནག་པོའི་རྒྱུད་ལས། ལོ་རེའམ་ནི་ཟླ་རེའམ། །དེ་བཞིན་ཉི་མ་སོ་སོ་ལ། །གཏོར་མ་དྲུག་ཅུ་རྩ་བཞི་གཏང༌། །དབྱུ་གུ་དྲུག་ཅུ་བཞིར་ཤེས་བྱ། །ཞེས་འབྱུང་བས་ཉི་མ་གུང་གི་ཆ་ལ་རྡོ་རྗེ་ཕོ་ཉ་མོ་དྲུག་ཅུ་རྩ་བཞི་མཉེས་ཤིང༌། དབྱུ་གུ་དྲུག་ཅུ་རྩ་བཞིས་དུས་ལ་བར་ཆད་མི་འབྱུང་བར་བྱ་བའི་ཕྱིར། གཏོར་མ་དྲུག་ཅུ་རྩ་བཞིར་མཛད་དེ། ཤ་ཁྲག་དང་མ་འདྲེས་པའི་གཏོར་མ་གྲངས་དྲུག་ཅུ་རྩ་བཞི་འབྱུང་བ་བཤམས་ལ། སྐྱབས་སུ་འགྲོ་བ་དང༌། སེམས་བསྐྱེད་པ་སྔོན་དུ་སོང་ནས་རང་སྐད་ཅིག་གིས་ཡི་དམ་གྱི་ལྷར་བསམ། གཏོར་མ་ཨོཾ་ཨཱཿཧཱུྃ་གི་བྱིན་གྱིས་བརླབས་པའི་ཡེ་ཤེས་ཀྱི་བདུད་རྩིས་འཁོར་བ་དང་མྱ་ངན་ལས་འདས་པའི་ཚོགས་ཐམས་ཅད་མཆོད་པར་བསམ་ཞིང༌། ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ་ཎཱཾ། ཨཱདྱ་ནུཏྤནྣ་ཏྭཱཏ། ཨོཾ་ཨཱཿཧཱུྃ་ཕཊ་སྭཱ་ཧཱ

༑ ཞེས་པས་བསྔོས་ནས། འཕགས་པའི་ཚོགས་རྣམས་མཉེས་ཤིང༌། རིགས་དྲུག་གི་སེམས་ཅན་ཐམས་ཅད་ཚིམ་པར་གྱུར་ཅིག །ཅེས་བརྗོད་དོ། །དེའི་རྗེས་ལ་ཡང་སྔ་མ་ལྟར་ཡི་དྭགས་རྣམས་ལ་ཆུ་སྦྱིན་པར་བྱའོ། །དེ་ནས་རྒྱུ་སྐར་ཉི་ཤུ་རྩ་བདུན་དང་སྦྱོར་བ་ཉི་ཤུ་རྩ་བདུན་གྱི་གནོད་པ་མི་འབྱུང་བར་བྱ་བའི་ཕྱིར། གཏོར་མ་ཉི་ཤུ་རྩ་བདུན་མ་གཏང་བར་བྱ་སྟེ། སུམ་ཚན་དགུར་བྱས་པའི་དང་པོ་རྗེ་བཙུན་མི་གཡོ་བ་དང༌། གཉིས་པ་རྗེ་བཙུན་མ་སྒྲོལ་མ་ལ་སྔ་མ་ལྟར་ཕུལ་ལ་གསོལ་བ་གདབ། གསུམ་པའི་དང་པོ་སངས་རྒྱས་དང༌། བྱང་ཆུབ་སེམས་དཔའ་ཐམས་ཅད་དང༌། གཉིས་པ་རང་གི་ཆོས་སྐྱོང་དང༌། གསུམ་པ་ཆོས་སྐྱོང་བའི་སྲུང་མ་སྤྱྀ་ལ། ཨ་ཀཱ་རོའི་སྔགས་ཀྱིས་དབུལ། བཞི་པ་ལྷའི་དྲང་སྲོང་དང༌། ལྔ་པ་ལྷན་ཅིག་སྐྱེས་པའི་ལྷ་དང༌། དྲུག་པ་རིགས་དྲུག་དང༌། བདུན་པ་ཡི་དྭགས་དང་ ༑ བརྒྱད་པ་ལན་ཆགས་དང་གློ་བུར་དུ་ལྷགས་པའི་འབྱུང་པོ་རྣམས་སྦྱིན་ཏེ། ཐམས་ཅད་ཀྱང་ཨོཾ་ཨཱཿཧཱུྃ་གིས་བདུད་རྩིར་བྱིན་གྱིས་བརླབས་ནས། ལག་པ་གཡས་པ་མཆོག་སྦྱིན་གྱི་ཕྱག་རྒྱ་བཅས་ལ། མགྲོན་སོ་སོ་ལ་མཆོད་ཅིང༌། སྦྱིན་པར་བསམས་ལ། ནམཿསརྦ་ཏ་ཐཱ་ག་ཏ། ཨ་བ་ལོ་ཀི་ཏ (《 ཞ 》 ཏེ ) ། ཨོཾ་སཾ་བྷ་ར་སཾ་བྷ་ར་ཧཱུྃ། ཞེས་གཏོར་མའི་སྣོད་རེ་རེ་ལའང་ལན་གསུམ་གསུམ་མམ་བདུན་བདུན་བརྗོད་པས་ཕུལ་ནས། དེ་བཞིན་གཤེགས་པ་རིན་ཆེན་མང་ལ་ཕྱག་འཚལ་ལོ ༑ ༑ ཞེས་བརྗོད་པས་གཏོར་མ་འདོད་པའི་ལོངས་སྤྱོད་ལྔས་བརྒྱན་པའི་ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོ་དཔག་ཏུ་མེད་པར་གྱུར། དེ་བཞིན་གཤེགས་པ་གཟུགས་དམ་པ་ལ་ཕྱག་འཚལ་ལོ། །ཞེས་བརྗོད་པས་གཏོར་མའི་མགྲོན་རྣམས་ནད་མེད་ཅིང་གཟུགས་ཕུན་སུམ་ཚོགས་པ་དང༌། དེ་བཞིན་གཤེགས་པ་སྐུ་འབྱམས་ཀླས་ལ་ཕྱག་འཚལ་ལོ། །ཞེས་བརྗོད་པས་གནོད་པ་མེད་ཅིང་ལུས་ལ་ཕན་པར་ལོངས་སྤྱོད་པར་གྱུར། དེ་བཞིན་གཤེགས་པ་འཇིགས་པ་ཐམས་ཅད་དང་བྲལ་བ་ལ་ཕྱག་འཚལ་ལོ། །ཞེས་བརྗོད་པས་གནོད་པ་དང༌།

འཇིགས་པ་ཐམས་ཅད་དང་བྲལ་བར་གྱུར་པར་བསམ་མོ། ཁ་འབར་མའི་བརྒྱ་རྩ་གཏོང་བར་འདོད་པས་ཀྱང༌། ཚུལ་འདི་ཉིད་ཀྱིས་གཏོང་བར་བྱའོ། །དགུ་པ་ཨ་ཀཱ་རོའི་སྔགས་ཀྱིས་གཞིའི་བདག་པོ་རྣམས་ལ་སྦྱིན་ནོ། །དེའི་མཐར་ཡང་ཡི་དྭགས་རྣམས་ལ་ཆུ་སྦྱིན་པར་བྱའོ། །འཇིག་རྟེན་པའི་མགྲོན་དེ་དག་ཐམས་ཅད་ལའང༌། ཐུན་མོང་དུ་ཆོས་ཀྱི་སྦྱིན་པའང་སྦྱིན་ཞིང༌། འདོད་པའི་དོན་རྣམས་ཀྱང་བསྒོ་བར་བྱའོ ༑ ༑ དེ་ནས་སེ་གོལ་བརྡབས་ནས། ཨོཾ་སརྦ་བྷཱུ་ཏ་གཙྪ། ཞེས་བརྗོད་པས་མགྲོན་རྣམས་རང་རང་གི་གནས་སུ་དེངས་པར་བསམས་ནས། དགེ་བའི་རྩ་བ་རྫོགས་པའི་བྱང་ཆུབ་ཏུ་བསྔོའོ། །དེ་ནས་ཕྱོགས་སྐྱོང་དང་འབྱུང་པོའི་གཏོར་མ་ནི ༑ དཀར་གཏོར་གཙང་མ་གཉིས་བཤམས་པ་ཀླུ་གཏོར་ལྟར་བྱིན་གྱིས་བརླབས་པ་ལ། རང་ཡི་དམ་གྱི་ལྷའི་ང་རྒྱལ་བརྟན་པོ་དང་ལྡན་པའི་ཐུགས་ཀ་ནས་འོད་འཕྲོས་པས། ཕྱོགས་སྐྱོང་བ་བཅུ་པོ་འཁོར་དང་བཅས་པ་མདུན་གྱི་ནམ་མཁར་སྤྱན་དྲངས་པར་བསམ་ཞིང༌། ཤར་ཕྱོགས་རྡོ་རྗེ་ཅན་གྱི་ལྷ་ཚོགས་འཁོར་དང་བཅས ༑ ༑ གཏོར་མ་ཕུལ་བ་འདི་དག་བཞེས་སུ་གསོལ། །མེ་དང་གཤིན་རྗེ་བདེན་བྲལ་སྲིན་པོའི་བདག །ཆུ་བདག་རླུང་བདག་ནོར་གྱི་བདག་པོ་དང༌། ། དབང་ལྡན་ལྷ་སྟེ་འབྱུང་པོའི་བདག་པོ་དང༌། །སྟེང་གི་ཉི་ཟླ་ཚངས་པ་ཆེན་པོ་དང་ ༑ ༑ ལྷ་རྣམས་ཀུན་དང་གང་དག་ས་སྟེང་ཀླུ། །རི་ཡི་ལྷ་དང་གཙང་མའི་ཚོགས་བཅས་ལ། །ས་ས་སོ་སོར་གཏོར་མ་ཕུལ་བ་འདི (《 ཞ 》 རྣམས་ ) ། །རབ་ཏུ་དགྱེས་པའི་ཚུལ་གྱིས་བཞེས་ནས་སུ། །རང་རང་ཕྱོགས་སུ་ལེགས་པར་བཞུགས་ནས་ཀྱང༌། །རང་གི་བུ་སྨད་མཛའ་བཤེས་གཉེན་འདུན་དང༌། །ནང་མི་དམག་དང་དཔུང་བཅས་ལྷན་ཅིག་ཏུ། །ཕྲེང་བ་མེ་ཏོག་དྲི་དང་བདུག་པར་བཅས། ། བསྟོད་དང་གཏོར་མ་མར་མེ་གུས་འབུལ་ན། །འདི་དག་གསོལ་ཞིང་ལེགས་པར་བསྣམས་ནས་སུ། །རང་རང་ཕྱོགས་སུ་ལེགས་པར་བཞུགས་ནས་ཀྱང༌། །བདག་གི་ལས་ཀྱི་འབྲས་བུ་མཆིས་པར་མཛོད། ཨོཾ་ཨིནྡྲཱ་ཡ། ཨགྣ་ཡེ། ཡ་མཱ་ཡ།

ནཻ་ ཏྱེ ༑ བཱ་རུ་ཎཱ་ཡ། བཱ་ཡ་བེ། ཀུ་བེ་རཱ་ཡ། ཨཱི་ཤ་ནཱ་ཡ། ཨུརྡྷཱཾ་བྲཧྨ། སཱུརྻ་གྲ་ཧ། ཨ་དྷི་པ་ཏ་ཡེ། ཙནྡྲ་ནཀྵ་ཏྲ་ཨ་དྷི་པ་ཏ་ཡེ་ཨེ་ཧྱེ་ཧི། ཞེས་པས་སྤྱན་དྲངས། པདྨ་ཀ་མ་ལཱ་ཡ་སྟྭཾ་གྱིས་གདན་དབུལ། ཨོཾ་ད་ཤ་དིཀ་ལོ་ཀ་པཱ་ལ་གྲྀཧྞེ་དཾ་ཞེས་ཀུན་ལ་སྦྱར་ལ། ཨརྒྷཾ་སྭཱ་ཧཱ། པཱདྱཾ་སྭཱ་ཧཱ། པུཥྤཾ་སྭཱ་ཧཱ། དྷུ་པཾ་སྭཱ་ཧཱ། དཱི་པཾ་སྭཱ་ཧཱ། གནྡྷཾ་སྭཱ་ཧཱས་མཆོད་པ་རྣམས་ཕུལ་ནས། ས་མ་ཡ་སྟྭཾ་ཞེས་བརྗོད་པས་དམ་ལ་བཞག་པར་བསམ ༑ དེ་ནས་གཏོར་མ་ཕུལ་བ་ཕྱོགས་སྐྱོང་བ་འཁོར་དང་བཅས་པ་ཐམས་ཅད་ཀྱིས་གསོལ་བས། ཚིམ་པར་བསམ་ཞིང༌། ནམ་མཁའ་མཛོད་ཀྱི་ཕྱག་རྒྱ་བཅས་ལ། ཨོཾ་ཨིནྡྲཱ་ཡ་ (《 ཞ 》 ཡེ་ ) ཞེས་པ་ནས། ཙནྡྲ་ནཀྵ་ཏྲ་ཨ་དྷི་པ་ཏ་ཡེ། ཞེས་པའི་བར་གྱི་མཐར། ན་མཿསརྦ་ཏ་ཐཱ་ག་ཏེ་བྷྱོ་བི་ཤྭ་མུ་ཁེ་བྷྱཿ སརྦ་ཐཱ་ཁཾ་ཨུངྒ་ཏེ། སྥ་ར་ཎ་ཨི་མཾ་ག་ག་ན་ཁཾ་གྲྀཧྞེ་དཾ་བ་ལིནྟ་ཡེ་སྭཱ་ཧཱ། ཞེས་བརྗོད་ནས་སེ་གོལ་བརྡབས་པ་གསུམ་མམ་བདུན་གྱིས་ཕུལ་ལ། སླར་ཡང་ཨརྒྷཾ་ལ་སོགས་པས་མཆོད་དེ། དབང་པོ་རྡོ་རྗེ་འཆང་བའི་ལྷ། །ལྷ་ཡི་རྒྱལ་པོ་གདོན་གྱི་བདག །ཤར་ཕྱོགས་གདོན་གྱི་ཚོགས་བཅས་ལ། །མཆོད་ཅིང་བསྟོད་དེ་ཕྱག་ཀྱང་འཚལ། །མེ་སྟེ་བསྲེག་བྱ་ཟ་བའི་ལྷ། །དྲང་སྲོང་རྒྱལ་པོ་གདོན་གྱི་བདག །ཤར་ལྷོ་གདོན་གྱི་ཚོགས་བཅས་ལ། །མཆོད་ཅིང་བསྟོད་དེ་ཕྱག་ཀྱང་འཚལ། །གཤིན་རྗེ་བེ་ཅོན་འཆང་བའི་ལྷ། །མ་མོའི་རྒྱལ་པོ་གདོན་གྱི་བདག །ལྷོ་ཕྱོགས་གདོན་གྱི་ཚོགས་བཅས་ལ། །མཆོད་ཅིང་བསྟོད་དེ་ཕྱག་ཀྱང་འཚལ། །བདེན་དང་བྲལ་བ་ལེགས་ལྡན་ལྷ། །སྲིན་པོའི་རྒྱལ་པོ་གདོན་གྱི་བདག །ལྷོ་ནུབ་གདོན་གྱི་ཚོགས་བཅས་ལ ༑ ༑ མཆོད་ཅིང་བསྟོད་དེ་ཕྱག་ཀྱང་འཚལ། །ཞགས་པ་ཐོགས་པ་ཆུ་ཡི་ལྷ། །ཀླུ་ཡི་རྒྱལ་པོ་གདོན་གྱི་བདག །ནུབ་ཕྱོགས་གདོན་གྱི་ཚོགས་བཅས་ལ། །མཆོད་ཅིང་བསྟོད་དེ་ཕྱག་ཀྱང་འཚལ། །རླུང་སྟེ་སྲོག་ཀྱང་འཛིན་པའི་ལྷ། །རིག་འཛིན་རྒྱལ་པོ་གདོན་གྱི་བདག །ནུབ་བྱང་གདོན་གྱི་ཚོགས་བཅས་ལ།

།མཆོད་ཅིང་བསྟོད་དེ་ཕྱག་ཀྱང་འཚལ། །གནོད་སྦྱིན་ལག་ན་དབྱུག་ཏོ་ཐོགས། །ནོར་སྐྱོང་རྒྱལ་པོ་གདོན་གྱི་བདག །བྱང་ཕྱོགས་གདོན་གྱི་ཚོགས་བཅས་ལ། །མཆོད་ཅིང་བསྟོད་དེ་ཕྱག་ཀྱང་འཚལ། །དབང་དང་ལྡན་པ་འདྲེན་པའི་ལྷ། །འབྱུང་པོའི་རྒྱལ་པོ་གདོན་གྱི་བདག །བྱང་ཤར་གདོན་གྱི་ཚོགས་བཅས་ལ། །མཆོད་ཅིང་བསྟོད་དེ་ཕྱག་ཀྱང་འཚལ། །སྟེང་གི་ཚངས་པ་ཆེན་པོ་དང༌། །ཉི་མ་ཟླ་བ་གཟའ་ཆེན་པོ ༑ ༑ གཟའ་དང་རྒྱུ་སྐར་བཅས་པ་ལ། །མཆོད་ཅིང་བསྟོད་དེ་ཕྱག་ཀྱང་འཚལ།། འོག་གི་ཀླུ་སྟེ་ས་ཡི་བདག །ས་འཛིན་ལག་པ་ཆེན་པོ་དང༌། །དམ་ཚིག་ཤེས་པའི་ཚོགས་བཅས་ལ། །མཆོད་ཅིང་བསྟོད་དེ་ཕྱག་ཀྱང་འཚལ། །ཞེས་པས་བསྟོད་ནས ༑ རྣལ་འབྱོར་བདག་ཅག་འཁོར་བཅས་ལ། །ནད་མེད་ཚེ་དང་དབང་ཕྱུག་དང་ ༑ ༑ དཔལ་དང་གྲགས་དང་སྐལ་བ་བཟང༌། །ལོངས་སྤྱོད་རྒྱ་ཆེན་ཀུན་ཐོབ་ཅིང་ ༑ ༑ ཞི་དང་རྒྱས་ལ་སོགས་པ་ཡི། །ལས་ཀྱི་དངོས་གྲུབ་བདག་ལ་སྩོལ། ། དམ་ཚིག་ཅན་གྱིས་བདག་ལ་སྲུངས། །དངོས་གྲུབ་ཀུན་གྱིས་སྟོང་གྲོགས་མཛོད།། དུས་མིན་འཆི་དང་ནད་རྣམས་དང༌། །གདོན་དང་བགེགས་རྣམས་མེད་པར་མཛོད ༑ ༑ རྨི་ལམ་ངན་དང་མཚན་མ་ངན། །བྱ་བྱེད་ངན་པ་མེད་པར་མཛོད། །

འཇིག་རྟེན་བདེ་ཞིང་ལོ་ལེགས་དང༌། །འབྲུ་རྣམས་འཕེལ་ཞིང་ཆོས་འཕེལ་དང༌།། བདེ་ལེགས་ཐམས་ཅད་འབྱུང་བ་དང༌། །ཡིད་ལ་འདོད་པ་ཀུན་འགྲུབ་ཤོག ། ཅེས་པས་ཕྲིན་ལས་བཅོལ་ནས། དངོས་གྲུབ་མ་ལུས་པ་གནང་བར་བསམ་མོ། ། ཡང་རང་གི་སྙིང་ག་ནས་འོད་འཕྲོས་པས། ལྷ་ཀླུ་ཁྱད་པར་ཅན་རྣམས་ཀྱིས་གཙོ་བྱས་པ་འབྱུང་པོའི་ཚོགས་རྣམས་མདུན་གྱི་ནམ་མཁར་བཀུག་པར་བསམ་ཞིང༌། ལྷ་དང་ལྷ་མིན་གནོད་སྦྱིན་ལྟོ་འཕྱེ་གྲུལ། །ནམ་མཁའ་ལྡིང་དང་འདབ་བཟངས་ (《 ཞ 》 བཟང་ ) ལུས་སྲུལ་པོ། །དྲི་ཟ་སྲིན་པོ་གདོན་གྱི་ཚོགས་རྣམས་དང༌། །གང་དག་ས་ལ་གནས་པའི་རྫུ་འཕྲུལ་ཅན། །བུ་སྨད་བཅས་ཤིང་འཁོར་གཡོག་བཅས་པ་ལ། །བདག་གི་པུས་མོ་ས་ལ་བཙུགས་ནས་ནི། །ཐལ་མོ་སྦྱར་ནས་ཁྱེད་ལ་གསོལ་འདེབས་ཀྱིས། །གསན་ནས་ཕན་གདགས་སླད་དུ་འདིར་གཤེགས་ཤིག།ཨོཾ་དེ་ཝ་ནཱ་ག་ཡཀྵ་གནྡྷརྦྷ། ཨ་སུ་ར། ག་རུ་ཌ། ཀིནྣ་ར། མ་ཧོ་ར་ག མ་ནུ་ཥྱ། ཨ་མ་ནུ་ཥྱ། ཨེ་ཧྱེ་ཧིས་སྤྱན་དྲངས། སྔ་མ་ལྟར་གདན་དབུལ། མཆོད་པས་མཆོད ༑ དམ་ལ་བཞག་ནས། ཨོཾ་དེ་ཝ་ནས། ཨ་མ་ནུ་ཥྱའི་བར་གྱི་མཐར། ན་མཿསརྦ་ཏ་ཐཱ་ག་ཏེ་ལ་སོགས་པས་ཕྱག་རྒྱ་དང་བཅས་པ་གསུམ་མམ་བདུན་གྱིས་གཏོར་མ་ཕུལ་བ་ཐམས་ཅད་ཀྱིས་གསོལ་ཞིང་མཉེས་པར་བསྒོམས་ལ། ཨརྒྷཾ་ལ་སོགས་པས་མཆོད་ནས། འབྱུང་པོ་གང་དག་རི་རབ་སྟེང་གནས་དང༌། །དགའ་བའི་ཚལ་དང་ལྷ་ཡི་གནས་རྣམས་དང༌། །ཤར་ནུབ་རི་དང་ཉི་ཟླའི་ཁྱིམ་རྣམས་དང་ ༑ ༑ རི་བོ་ཀུན་ལ་གང་དག་གནས་པ་དང༌། །རིན་ཆེན་གླིང་ན་ལྷག་པར་གང་གནས་དང༌། །ཆུ་བོ་ཀུན་དང་ཆུ་བོའི་མདོ་རྣམས་དང༌། །མཚོ་དང་རྫིང་བུ་ལྟེང་ཀ་ཆུ་ངོགས་དང༌། །གཡའ་ཆུ་སིལ་མ་ཅན་ན་ ∶ གནས་པ་ (《 ཞ 》 གང་གནས་ ) དང༌། ། གྲོང་དང་ཕྱུགས་ལྷས་གྲོང་ཁྱེར་སྟོང་པ་དང༌། ཁང་སྟོང་དག་དང་ལྷ་ཡི་ཁང་པ་དང་ ༑ ༑ གཙུག་ལག་ཁང་དང་མཆོད་རྟེན་གནས་རྣམས་དང༌། །དཀའ་ཐུབ་གནས་དང་གླང་ཆེན་བྲེས་རྣམས་དང༌། །རྒྱལ་པོའི་དཀོར་ཁང་དག་ན་གང་གནས་དང་ ༑ ༑ ལམ་སྲང་སུམ་མདོ་དང་བཞི་མདོ་དང༌།

།གང་དག་ལམ་པོ་ཆེ་དང་ཤིང་གཅིག་དྲུང༌། །དུར་ཁྲོད་ཆེན་པོ་ནགས་ཚལ་ཆེན་པོ་དང༌། །སེང་གེ་དྲེད་དང་གཅན་གཟན་གནས་རྣམས་དང༌། །འབྲོག་ཆེན་འཇིགས་སུ་རུང་བར་གང་གནས་དང་ ༑ ༑ གང་དག་གླིང་མཆོག་དག་ན་གནས་པ་དང༌། །ལྷུན་པོ་དུར་ཁྲོད་དག་ན་གནས་པ་རྣམས། །རབ་ཏུ་དགྱེས་ཤིང་མགུ་བར་གྱུར་ནས་ནི། །ཕྲེང་བ་མེ་ཏོག་དྲི་དང་བྱུག་པ་དང༌། །བསྟོད་དང་གཏོར་མ་མར་མེ་གུས་འབུལ་ན། །འདི་དག་གསོལ་ཞིང་ལེགས་པར་བཞེས་ནས་ཀྱང༌། །བདག་གི་ལས་ཀྱི་འབྲས་བུ་མཆིས་པར་མཛོད། །ཅེས་པས་ཕྲིན་ལས་གཞོལ་ལོ། །དེ་ནས་ཕྱོགས་སྐྱོང་བ་དང༌། འབྱུང་པོ་རྣམས་ལ། ཡེ་དྷརྨཱ་དང༌། སྡིག་པ་ཐམས་ཅད་མི་བྱ་སྟེ། །ལ་སོགས་པའི་ཆོས་ཀྱི་སྦྱིན་པ་བྱིན་ནས། བདག་ཅག་གི་སྔོན་གྱི་ལས་ལས་གྱུར་པ་དང༌། འཕྲལ་གྱི་རྐྱེན་ལས་གྱུར་པའི་བར་དུ་གཅོད་པ་ཐམས་ཅད་ཞི་བ་དང༌། དཔལ་དང་འབྱོར་པ་རྒྱས་པ་དང༌། བསམ་པ་ཐམས་ཅད་ཆོས་བཞིན་དུ་འགྲུབ་པར་མཛད་དུ་གསོལ། ཞེས་པ་ལ་སོགས་པའི་འདོད་པའི་དོན་གསོལ་བ་བཏབ་ནས། ཨོཾ་ཨིནྡྲ་གཙྪ། ཨོཾ་དེ་ཝ་གཙྪ་ལ་སོགས་པ་བརྗོད་ཅིང༌། སེ་གོལ་གཏོགས་ཏེ་གཤེགས་སུ་གསོལ་ལོ། །དེ་ནས་སྲོད་ཀྱི་དུས་ལ་སོགས་པར་བྱ་བ། ཡི་དམ་སོ་སོ་དང་ཆོས་སྐྱོང་གི་གཏོར་མ་ནི། སོ་སོའི་སྒྲུབ་ཐབས་ལས་ཤེས་པར་བྱའོ། ། འདིར་བྲིས་པ་ཐམས་ཅད་བྱ་བར་མ་ནུས་ནའང༌། གང་ལ་སྤྲོ་བ་དང༌། ཇི་ཙམ་ནུས་པ་གཏང་བར་བྱ་སྟེ། སྔགས་ཀྱི་ཐེག་པའི་ཚུལ་གྱིས། གཏོར་མ་ལ་བརྟེན་ནས ༑ འཕགས་པ་མཆོད་པ། སེམས་ཅན་ཐམས་ཅད་ལ་སྦྱིན་པ་རྣམ་པ་བཞིས་ཚིམ་པར་བྱ་བ་དང༌། གནས་སྐབས་སུ་ལས་བཞི་འགྲུབ་ཅིང༌། ཁྱད་པར་དུ་བར་ཆད་ཞི་བ་དང༌། སྦྱོར་བ་བྱང་ཆུབ་ཀྱི་སེམས་ཀྱི་ཀུན་སློང༌། དངོས་གཞི་འཁོར་གསུམ་དག་པའི་རྒྱ་དང་རྗེས་ཡོངས་སུ་བསྔོ་བས་ཟིན་ན་ནི། མཆོག་གི་དངོས་གྲུབ་སྒྲུབ་པའི་ཐབས་ཀྱི་མཆོག་ཏུ་འགྱུར་ཏེ། གཏོར་མ་ལས་རབ་ཀུན་གྱི་མཆོག། ཅེས་གསུངས་པའི་ཕྱིར་རོ། །དེ་ལྟར་དཔལ་ས་སྐྱ་པའི་བླ་མ་དམ་པ་རྣམས་ཀྱིས་ཕྱག་ལེན་དུ་མཛད་པའི།

གཏོར་མ་གཏོང་བའི་ཚུལ་འདི་དག་རང་གི་སློབ་མ་ལས་དང་པོ་པ་མང་པོས་བསྐུལ་བའི་དོན་དུ་འཕགས་པས་ལྕགས་མོ་ལུག་གི་ལོ། བྱ་སྦོའི་ཟླ་བའི་ཚེས་ཉི་ཤུ་ལ་ཤིང་ཀུན་དུ་ཨ་ཙ་ར་ཞེས་བྱ་བས་ཡི་གེ་པ་བྱས་ཏེ་སྦྱར་བའོ།། །། ༄༅། །བགེགས་གཏོར་བཞུགས། ། ༄༅། །བགེགས་གཏོར་ནི་བསང་བ་ནས་སྟོབས་བརྗོད་པའི་བར་སྔ་མ་དང་འདྲའོ། །དེའི་འོག་ཏུ་བདག་ཉིད་ཁྲོ་བོར་གསལ་བར་དམིགས་ཏེ་ཁྲོ་བོ་གང་ཡིན་པ་དེའི་སྔགས་བརྒྱའམ་སྟོང་བཟླས་ཏེ་བསྐུལ་ལ། སངས་རྒྱས་ཀྱི་བདེན་པ་དང་ ༑ ཆོས་ཀྱི་བདེན་པ་དང༌། དགེ་འདུན་གྱི་བདེན་པ་དང༌། གསང་སྔགས་དང་རིག་སྔགས་རྣམས་ཀྱི་བྱིན་གྱི་བརླབས་ཀྱིས། བགེགས་ཀྱི་རིགས་གང་ཡིན་པ་དེ་དག་ཐམས་ཅད་སྐད་ཅིག་ཡུད་ཙམ་ཐང་ཅིག་འདི་ཉིད་ལ་འདིར་མཆིས་པར་གྱུར་ཅིག ཅེས་བརྗོད་པ་ལྕགས་ཀྱུ་འདོད་པའི་རྒྱལ་པོའི་སྔགས་དང་ཕྱག་རྒྱས་དགུག་པར་བྱའོ། །མཆོད་ཡོན་སྦྲཻང་ལ་མདུན་དུ་བྱོན་པར་བསམས་ལ། ཨོཾ་གུངྐ་རི་གུངྐརི་སྭཱ་ཧཱ། ཨོཾ་པི་ཙི་པི་ཙི་སྭཱ་ཧཱ། ཨོཾ་གུང་གུང་སྭཱ་ཧཱ། ཞེས་པ་དང་ཕྱོགས་སྐྱོང་མཆོད་པའི་སྔགས། གྲྀཧྞེ་དཾ་ཨརྒྷཾ་སྭཱ་ཧཱ། ཞེས་པས་མཆོད་པར་བྱའོ། །དེའི་འོག་ཏུ་ཚིགས་སུ་བཅད་པ་འདིས་བསྔོ་བར་བྱའོ། །གང་ཞིག་མཚན་མོར་རྒྱུ་བ་ཡི། ། འབྱུང་པོ་རྣམས་དང་ཤ་ཟ་དང༌། །སྲིན་པོ་ཤ་རྗེན་ཟ་བ་དང༌། །སེམས་ཅན་རྣམ་པ་སྣ་ཚོགས་པ། །ལྗོན་ཤིང་གེལ་པ་ལ་སོགས་གནས། །དེ་དང་དེ་ལ་གཏོར་མ་ནི ༑ ༑ བཟའ་བ་ཤ་ཆང་ལ་ཕུག་བཅས། །འབྲས་ཆན་འབྲས་བུ་མང་པོ་སྦྱིན། ། མཆོད་པ་འདི་ཡིས་མགུ་བྱོས་ལ། །གནོད་པའི་བསམ་པ་ཞི་བ་དང༌། །བདག་ཅག་རྣམས་ལ་ཕན་པའི་ཡིད། །དེ་རིང་ཕྱིན་ཆད་བསྐྱེད་པར་གྱིས། །ཞེས་བྱ་བས་བསྔོ་བར་བྱའོ། །དེ་ནས་ཚིགས་འདིས་བདེན་པ་བདར་ཏེ། །རྒྱན་གྱིས་བརྒྱན་པར་བྱས་ཀྱང་ཆོས་སྤྱོད་ཅིང༌། །དུལ་ཞིང་ཡང་དག་སྡོམ་ལ་ཚངས་པར་སྤྱོད། ། འབྱུང་པོ་ཀུན་ལ་ཆད་པ་སྤངས་པ་སྟེ། །དགེ་སློང་དགེ་སྦྱོང་དེ་ཡིན་བྲམ་ཟེ་དེ།

། མཚོན་ཆས་མི་འཇིགས་གང་ཡང་མེད། །འཆི་བའི་སྲོག་ལ་ཀུན་ཀྱང་འཛེམ། ། རང་གི་ལུས་ལ་དཔེ་ལོང་ལ། །གཞན་ལ་གནོད་པ་མ་བྱེད་ཅིག །ཨོཾ་ཆེན་པོའམ་ཆུང་ངུ་གང་དག་གིས། །ལུས་ལ་མངོན་པར་གནོད་གྱུར་པའི། །ནད་དེ་ཉེ་བར་ཕྱུང་ནས་སུ། །གདོན་དེ་རང་གི་གནས་སུ་དེང༌། །དེ་ལྟར་བདག་གིས་ཅི་ནུས་ཀྱིས ༑ ༑ མཆོད་དང་བསྙེན་བཀུར་བྱས་པ་ཡིས། །དམ་ཚིག་གནས་ལ་གནས་ནས་སུ། །བདག་གི་བསམ་པ་སྐོང་བར་མཛོད། །རྟག་ཏུ་དམ་ཚིག་ལ་གནས་ཤིང་ ༑ ༑ འདིར་ནི་ཆེ་གེ་མོ་ཞིག་གི །ནད་དེ་རབ་ཏུ་བསལ་མཛོད་ལ། །གདོན་རྣམས་རང་གི་གནས་སུ་སོང༌། །ཞེས་བརྗོད་ལ། །སརྦ་བིགྷྣཱཾ་གཙྪ་ཞེས་པས་སླར་གཏང་ ༑ བདུད་རྩི་འཁྱིལ་བའི་སྔགས་ཀྱིས་མཚམས་བཅད་པ་ནི། ན་མཿས་མནྟ་ཀཱ་ཡ་བཱཀྩིཏྟ་བཛྲཱ་ཎཱཾ། ན་མོ་བཛྲ་ཀྲོ་དྷཱ་ཡ། མ་ཧཱ་དཾཥྟཱོཏྐ་ཊ་བྷཻ་ར་ཝཱ་ཡ། ཨ་སི་མུ་ས་ལ། པ་ར་ཤུ་པཱ་ཤ་ཧསྟཱ་ཡ། ཨོཾ་ཨ་མྲྀ་ཏ་ཀུཎྜ་ལི་ཁ་ཁ། ཁཱ་ཧི་ཁཱ་ཧི། ཧུ་ལུ་ཧུ་ལུ ༑ ཏིཥྛ་ཏིཥྛ། བནྡྷ་བནྡྷ། ཧ་ན་ཧ་ན། ད་ཧ་ད་ཧ། གརྫ་གརྫ། བིསྥོ་ཊ་ཡ་བིསྥོ་ཊ་ཡ། བིགྷཱཾ་བི་ནཱ་ཡ་ཀ་ནཱ། མ་ཧཱ་ག་ཎ་པ་ཏི། ཛཱི་བི་ཏ་ཨནྟ་ཀ་རཱ་ཡ་སྭཱ་ཧཱ། དཔལ་གསང་བ་འདུས་པ་ལས་འབྱུང་བའོ། །ཆ་གསུམ་གཏོར་མ་འབྲིང་པོའི་ཆོ་ག་རྫོགས་སོ།། །། ༄༅། །ཀླུ་གཏོར་བཞུགས། ། ༄༅། །བླ་མ་དམ་པའི་ཞབས་ལ་ཕྱག་འཚལ་ལོ། །ཀླུ་གཏོར་གཏོང་བར་འདོད་པས། དཀར་གཏོར་གཙང་མ་བཤམས་ལ། སྐྱབས་འགྲོ་དང་སེམས་བསྐྱེད་བྱ། རང་ཡི་དམ་གྱི་ལྷ་གང་རུང་དུ་བསྒོམ། གཏོར་མ་ལ་རྡོ་རྗེ་གནོད་སྦྱིན་གྱི་ཕྱག་རྒྱ་བསྟན་ནས། ཨོཾ་བཛྲ་ཡཀྵ་ཧཱུྃ་ཞེས་ལན་གསུམ་བརྗོད་པས་མ་དག་པ་བསང་ ༑ རྡོ་རྗེ་མེའི་ཕྱག་རྒྱ་བསྟན་ནས། ཨོཾ་བཛྲ་ཛྭ་ལ་ཨ་ན་ལ་ཧ་ན་ད་ཧ་པ་ཙ་མ་ཐ་བྷཉྫ་ར་ཎ་ཧཱུྃ་ཕཊ། ཅེས་བརྗོད་པས། རིན་པོ་ཆེའི་སྣོད་ཀྱི་རྒྱ་ཆེན་པོ་བདུད་རྩི་གང་བར་བསམ། རྡོ་རྗེ་བསྡམས་པའི་ཕྱག་རྒྱ་འདེབས་པའི་ཚུལ་བྱ་ཞིང༌། ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ་ཎཱཾ་ཨཱདྱནུཏྤནྣ་ཏྭཱཏ། ཨོཾ་ཨཱཿཧཱུྃ་ཕཊ་སྭཱ་ཧཱ།

ཞེས་ལན་གསུམ་བརྗོད་པས། གཏོར་མ་ལས་ཀླུ་རྣམས་ཀྱིས་ཅི་འདོད་པ་ཐོགས་པ་མེད་པར་འབྱུང་བར་བསམ། འདོད་པའི་རྒྱལ་པོའི་ཕྱག་རྒྱ་བཅས་ལ། རང་གི་སྙིང་ག་ནས་འོད་འཕྲོས་པས། ཀླུའི་རྒྱལ་པོ་འཁོར་དང་བཅས་པ་དང༌། བྱེ་བྲག་ཏུ་རང་ལ་གནོད་ (《 ཞ 》+ པར་བྱེད་ ) པ་ཐམས་ཅད་སྤྱན་དྲངས་པར་བསམ་ཞིང༌། ཨོཾ་བ་ཏ་ལི་བ་ཏ་ལི་མ་ཧཱ་བ་ཏ་ལི་ཧཱུྃ་ཧཱུྃ་ཛཿཛཿསྭཱ་ཧཱ། ཞེས་ལན་གསུམ་དང༌། ཨོཾ་ཀླུ་རྒྱལ་མཐའ་ཡས་ནོར་རྒྱས་བུ། །འཇོག་པ་དང་མི་སྟོབས་ཀྱི་རྒྱུ། །པདྨ་པདྨ་ཆེན་པོ་དང་ ༑ ༑ དུང་སྐྱོང་དང་ནི་རིགས་ལྡན་ནོ། །ལྷ་མོ་ལྷ་མོ་ཆེན་མོ་དང༌། །ཟླ་བའི་སྤྱི་གཙུག་སྤྱི་གཙུག་ཆེ། །དབྱུག་འཛིན་དབྱུག་འཛིན་ཆེན་པོ་དང༌། །སོག་མ་མེད་དང་ཧུ་ལུནྟ། །དགའ་བོ་དང་ནི་ཉེ་དགའ་བོ། །རྒྱ་མཚོ་རྒྱ་མཚོ་ཆེན་པོ་དང༌། །ཚ་བ་ཚ་བ་ཆེན་པོ་དང༌། །དཔལ་གྱི་འོད་དང་འོད་པོ་ཆེ། །རིན་ཆེན་འོད་དང་གཟུགས་མཛེས་དང༌། །གཟུགས་མཛེས་ཆེན་པོ་སྦྲུལ་བཟང་དང༌། །ལྟོ་འཕྱེ་ཆེ་དང་ཚི་ལི་དང༌། །ཚི་ལི་ཆེན་པོ་རྣམས་དང་ནི། །མཆོད་པའི་གནས་འདིར་གཤེགས་སུ་གསོལ། །ཨོཾ་ཨཱ་གཙྪ་ཡ། ཨཱ་གཙྪ་ཡ། མ་ཧཱ་ནཱ་ག་ཨ་དྷི་པ་ཏ་ཡེ་སརྦ་བྷུརྦྷུ་ཝ་ཕྲུཾ་ཕུཿཧཱུྃ་སྭཱ་ཧཱ། ཞེས་བརྗོད་པས་མདུན་དུ་བྱོན་པར་བསམ། པདྨ་ཀ་མ་ལཱ་ཡ་སྟྭཾཾ། ཞེས་བརྗོད་པས་སོ་སོ་ལ་པདྨའི་གདན་དབུལ། ཨོཾ་མ་ཧཱ་ནཱ་ག་ཨ་དྷི་པ་ཏ་ཡེ་གྲྀཧྞེ་དཾ་ཞེས་ཀུན་ལ་སྦྱར་ལ། ཨརྒྷཾ་སྭཱ་ཧཱས་མཆོད་ཡོན། པཱདྱཱཾ་སྭཱ་ཧཱས་ཞབས་བསིལ ༑ པུཥྤཾ་སྭཱ་ཧཱས་མེ་ཏོག དྷུ་པཾ་སྭཱ་ཧཱས་བདུག་སྦོས། དཱི་པཾ་སྭཱ་ཧཱས་མར་མེ། གནྡྷ྄ཾ་སྭཱ་ཧཱས་དྲི། ནཻ་ཝིདྱེ་སྭཱ་ཧཱས་ཞལ་ཟས་ཕུལ་ནས། ཀླུ་ཐམས་ཅད་ཀྱིས་གཏོར་མ་གསོལ་བར་བསམ་ཞིང༌། ཀླུ་དགའ་བར་བྱེད་པའི་ཕྱག་རྒྱ་བྱས་ལ། ཨོཾ་ཧི་ལི་ཧི་ལི། མ་ཧཱ་ལི་ཕྲུཾ་ཕྲཾ་ཕྲཾ་ཕྲཾ་སྭཱཧཱ། ཞེས་བརྗོད་ནས་སེ་གོལ་བརྡབས་པས་གཏོར་སྣོད་རེ་རེ་ལ་གསུམ་གསུམ་དང༌། ཨོཾ་བྷཀྵ་ཡ་བྷཀྵ་ཡ་ས་མ་ཡ་ཏིཥྛཱ་རྫཱུ་ཕྲུཾ་ཕུཿསྭཱཧཱ།

ཞེས་ལན་གསུམ་གསུམ་བརྗོད་པས་ཕུལ་ནས། ཡེ་དྷརྨཱ་ཧེ་ཏུ་པྲ་བྷ་ཝཱ་ཧེ་ཏུནྟེ་ཥཱནྟ་ཐཱ་ག་ཏོ་ཧྱ་བ་དཏྟེ་ཥཱཉྩ་ཡོ་ནི་རོ་དྷ་ཨེ་ཝཾ་བཱ་དཱི་མ་ཧཱ་ཤྲ་མ་ཎཿཞེས་པ་དང༌། སྡིག་པ་ཅི་ཡང་མི་བྱ་སྟེ། །དགེ་བ་ཕུན་སུམ་ཚོགས་པར་སྤྱད། །རང་གི་སེམས་ནི་ཡོངས་སུ་གདུལ། །འདི་ནི་སངས་རྒྱས་བསྟན་པ་ཡིན། །ཞེས་ཆོས་ཀྱི་སྦྱིན་པ་བྱིན་ནས། ཀླུའི་རྒྱལ་པོ་ཆེན་པོ་བརྒྱད་ཀྱིས་གཙོ་བྱས་པའི་ཀླུའི་རིགས་སུ་གྱུར་པ་ཐམས་ཅད་དང་ ༑ བྱེ་བྲག་ཏུ་བདག་ལ་གནོད་ཅིང་ལན་ཆགས་པའི་ཀླུ་དང་ས་བདག་ཐམས་ཅད་གཏོར་མ་འདིས་ཚིམ་པར་གྱུར་ཅིག གནོད་པ་དང་གདུག་པའི་སེམས་ཉེ་བར་ཞི་ནས། ཕན་པ་དང་བྱང་ཆུབ་ཀྱི་སེམས་དང་ལྡན་པར་གྱིས་ཤིག ཅེས་བརྗོད་ནས། ཨོཾ་ནཱ་ག་ཨ་དྷི་པ་ཏ་ཡེ་ས་པ་རི་ཝཱ་ར་གཙྪ། ཞེས་བརྗོད་པས། རང་གི་གནས་སུ་གཤེགས་པར་བསམ། བྱ་ཁྱུང་གི་ཕྱག་རྒྱ་བཅས་ནས། ཨོཾ་ག་རུ་ཌ་ཧཾ་ས་ཧཻ་ཙ་ལ་སྭཱ་ཧཱ། ཞེས་བརྗོད་པས་ནག་པོའི་རིགས་ཀྱི་ཀླུ་གཞན་ཐམས་ཅད་བསྐྲད་པར་བསམ། གཏོར་མ་ས་གཙང་སར་གཏོང༌། དགེ་བའི་རྩ་བ་སངས་རྒྱས་སུ་བསྔོ། ཀླུའི་གཏོར་མ་རྡོ་རྗེ་གདན་བཞིའི་རྒྱུད་ལས་བྱུང་བ་བཞིན། ཆོས་རྗེ་ས་སྐྱ་པས་མཛད་པའི་ཕྱག་ལེན་འཕགས་པས་ཡི་གེར་བཀོད་པའོ།། །། ༄༅། །ཆུ་གཏོར་བཞུགས། ། ༄༅། །བླ་མ་དམ་པའི་ཞབས་ལ་ཕྱག་འཚལ་ལོ། །རྒྱུ་དང་ཚེགས་ཆུང་ཞིང་ཕན་ཡོན་དང་འབྲས་བུ་ཆེ་བའི་ཆུ་གཏོར་གཏང་བའི་རིམ་པ་ནི། འཁར་བ་དང་བསེ་མ་ཡིན་པའི་སྣོད་གཙང་མར་ཆུ་གཙང་མ་དང༌། ཕྱེ་གཙང་མ་དང་མེ་ཏོག་སྣ་ཚོགས་དང༌། སྨན་ལྔ་དང༌། འབྲུ་ལྔ་དང༌། རིན་པོ་ཆེ་ལྔ་དང༌། དྲི་ལྔ་དང་ ༑ དར་སྣ་ཚོགས་པ་བཏབ་ལ། རང་ཉིད་བླ་མ་དང་དཀོན་མཆོག་གསུམ་ལ་སྐྱབས་འགྲོ་བྱ། དེ་ནས་སེམས་ཅན་ཐམས་ཅད་ལ་དམིགས་པའི་ཚད་མེད་བཞི་བསྒོམ ༑ ཕྱི་ནང་གིས་བསྡུས་པའི་ཆོས་ཐམས་ཅད་རང་བཞིན་མེད་པར་བསྒོམ། རང་བཞིན་མེད་པའི་ངང་ནས། ཨོཾ་བཱ་གཱི་ཤྭ་རི་མུཾ། ཞེས་པའི་སྒྲ་གྲགས་པས་རང་གི་སེམས་པདྨ་དང་ཟླ་བའི་སྟེང་དུ་མུཾ་སེར་པོ་ཞིག་ཏུ་བསམ།

དེའི་མཐའ་མར་ཨོཾ་བཱ་གཱི་ཤྭ་རི་མུྃ། ཞེས་པའི་ཡི་གེས་གཡས་ཕྱོགས་སུ་བསྐོར་བར་བསྒོམ། དེ་རྣམས་ཡོངས་སུ་གྱུར་པ་ལས། རལ་གྲི་ཡུ་བར་མུྃ་གྱིས་མཚན་པ་ཅིག་ཏུ་བསྒོམ། དེ་ལས་འོད་ཟེར་ཕར་འཕྲོས་འཕགས་པ་མཆོད། སེམས་ཅན་གྱི་དོན་བྱས། ཚུར་འདུས་ནས་གཅིག་ཏུ་གྱུར་པ་ལས་རང་འཕགས་པ་འཇམ་དཔལ་དུ་གྱུར་པར་བསམ ༑ པདྨ་དང་ཟླ་བའི་སྟེང་དུ་སྐྱིལ་མོ་ཀྲུང་གིས་བཞུགས་པ། སྐུ་མདོག་སེར་པོ་ཞལ་གཅིག་ཕྱག་གཉིས་པ། གཡས་པས་རལ་གྲི་ནམ་མཁའ་ལ་འཕྱར་བ། གཡོན་པས་པུ་སྟི་ཐུགས་ཀར་འཛིན་པར་བསམ། དེའི་སྦྱི་བོར་ཧཱུྃ་སྔོན་པོ་ཞིག་བསམ ༑ དེ་ནས་ཞུ་ནས་ཐིམ་པས་ལུས་ཐམས་ཅད་རྡོ་རྗེའི་གོ་གྱོན་པར་བསམ། སྔགས་ཀྱི་བཟླས་པའང་ཅི་རིགས་པར་བྱའོ། །དེ་དག་ནི་བསམ་རྒྱུད་ཀྱི་རིམ་པའོ ༑ ༑ དེ་ནས་ཡོ་བྱད་བརྟག་ཅིང་བྱིན་གྱིས་བརླབ་པ་ནི་ཆོས་ཉིད་རྣམ་པར་དག་པའི་ཕྱག་རྒྱ་བཅིངས་ལ། ཨོཾ་སྭ་བྷ་ཝ་བི་ཤུདྡྷ་སྶརྦ་དྷཱརྨཱཿསྭ་བྷ་ཝ་བི་ཤུདྡྷོ྅་ཧཾ། ཞེས་པས་ཉེས་པའི་སྐྱོན་ཐམས་ཅད་དག་པར་བསམ་མོ། །ནམ་མཁའ་མཛོད་ཀྱི་ཕྱག་རྒྱ་བཅིངས་ལ། ཨོཾ་ན་མཿསརྦ་ཏ་ཐཱ་ག་ཏེ་བྷྱོ་བི་ཤྭ་མུ་ཁེ་བྷྱཿ སརྦ་ཐཱ་ཁཾ་ཨུངྒ་ཏེ་སྥ་ར་ཎ་ཨི་མ་ག་ག་ན་ཁཾ་སྭཱ་ཧཱ། ཞེས་བརྗོད་པས་གཏོར་མའི་ཡོ་བྱད་འཇིག་རྟེན་དང་འཇིག་རྟེན་ལས་འདས་པའི་མགྲོན་སོ་སོའི་མོས་པ་དང་མཐུན་པའི་འདོད་པའི་ཡོན་ཏན་ལྔའི་ཡོ་བྱད་ནམ་མཁའི་ཁམས་གང་བར་གྱུར་པར་བསམ། བདུད་རྩི་འཁྱིལ་བའི་ཕྱག་རྒྱ་བཅིངས་ལ། ཨོཾ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ཕཊ་ཅེས་བརྗོད་པས། མགྲོན་སོ་སོའི་ལུས་ཀྱི་ནད་དང་སེམས་ཀྱི་ཟུག་རྔུ་ཞི་བར་བྱེད་པའི་བདུད་རྩིའི་རྒྱ་མཚོ་ཆེན་པོར་གྱུར་པར་བསམ་མོ། །རྒྱལ་ཆེན་ཤུགས་ལྡན་འོད་ཀྱི་ཕྱག་རྒྱ་བྱས་ལ། ན་མ་སྶརྦ་ཏ་ཐཱ་ག་ཏ་ཨ་བ་ལོ་ཀི་ཏེ་ཨོཾ་སམྦྷ་ར་སམྦྷ་ར་ཧཱུྃ་ཞེས་བརྗོད་པས་ཡོ་བྱད་རྣམས་འཕགས་པ་རྣམས་ཀྱི་སྤྱན་སྔར་གཞལ་ཡས་ཁང་བཀོད་པ་དཔག་ཏུ་མེད་པ་རྣམས་ཀྱིས་ཕྱི་ནང་ཀུན་ཏུ་བཟང་པོའི་མཆོད་སྤྲིན་གྱིས་གང་བའི་མཆོད་པ་དང༌།

སེམས་ཅན་རྣམས་ཀྱི་དབང་པོ་ལྔའི་སྤྱོད་ཡུལ་དུ་སོ་སོའི་བསམ་པ་དང་མཐུན་པའི་འདོད་པའི་ཡོན་ཏན་ལྔ་ཆར་གྱི་རྒྱུན་བཞིན་དུ་བབས་པར་བསམ། ཡེ་ཤེས་སྐར་མདའི་ཕྱག་རྒྱ་བྱས་ལ། ཨོ་ཛྙཱ་ན་ཨ་བ་ལོ་ཀེ་ཏེ་ན་མཿ ས་མནྟ་སྥ་ར་ཎ་རསྨི་བྷ་ཝ་ས་མ་ཡ་མ་ཧཱ་མ་ཎི་དུ་རུ་དུ་རུ་ཧྲྀ་ད་ཡ་ཛ་ལ་ནི་ཧཱུྃ ༑ ཞེས་བརྗོད་པས་རང་གི་ལུས་ཞིང་གི་རྡུལ་ཕྲ་རབ་དང་མཉམ་པར་གྱུར་ནས་འཕགས་པ་རྣམས་ལ་ཕུལ་བས་འཕགས་པ་རྣམས་མཉེས་པར་བསམ། གཏོར་མའི་ཡོ་བྱད་ལ་མགྲོན་ཐམས་ཅད་འཐབ་པ་དང༌། རྩོད་པ་མེད་པར་མཐུན་པའི་བསམ་པ་དང་ལྡན་པར་གྱུར་པར་བསམ། དབང་སྒྱུར་འཁོར་ལོའི་ཕྱག་རྒྱ་བཅས་ལ ༑ ན་མ་སྶ་མནྟ་བུདྡྷཱ་ནཱཾ། གྲ་ཧེ་ཤྭ་རི་པྲ་བྷཉྫ་ཏི་མ་ཧཱ་ས་མ་ཡ་སྭཱ་ཧཱ། ཞེས་བརྗོད་པས་སྲི་ཞུའི་མགྲོན་དང༌། ཡོན་ཏན་གྱི་མགྲོན་དང༌། སྙིང་རྗེའི་མགྲོན་དང༌། ལན་ཆགས་ཀྱི་མགྲོན་དུ་གྱུར་པ་ཐམས་ཅད་ལའང་དམ་ཚིག་གི་དབང་གིས་བདག་ལ་འགོ་ཞིང་སྟོང་གྲོགས་སུ་འགྱུར་བར་མངོན་སུམ་དུ་བསམ། གཞན་ཡང་སེམས་ཅན་གྱི་དོན་དུ་འགྱུར་བའི་ལས་ (《 ཞ 》+ ཅི་དང་ཅི་ ) ཐམས་ཅད་སྒྲུབ་པར་བསམ

༑ ཕྱག་རྒྱ་རྣམས་ཕྱོགས་བཅུར་བསྟན་ཞིང་སྔགས་རྣམས་ལན་གསུམ་མམ་བདུན་དུ་བརྗོད་དོ། །དེ་ནས་མགྲོན་རྣམས་སྤྱན་དྲང་བ་ནི། འཇིག་རྟེན་དང་འཇིག་རྟེན་ལས་འདས་པའི་མགྲོན་ཐམས་ཅད་མདུན་གྱི་ནམ་མཁར་བསམས་ལ ༑ ན་མོ་བདེ་གཤེགས་སྙིང་པོས་འགྲོ་ཀུན་ཡོངས་ལ་ཁྱབ། །སེམས་ནི་རྒྱ་ཆེན་མཆོག་ཏུ་རབ་བསྐྱེད་དེ། །འགྲོ་བ་འདི་དག་མ་ལུས་སངས་རྒྱས་རྒྱུ། །འདི་ན་སྣོད་མིན་སེམས་ཅན་གང་ཡང་མེད། །བཞེངས་ཤིག་བཞེངས་ཤིག་སྟོབས་བཅུ་མངའ་བའི་ལྷ། །དུས་ལས་མི་འདའ་ཐུགས་རྗེའི་དབང་གིས་ན། །སེམས་ཅན་དོན་ལ་དགོངས་པའི་དཀོན་མཆོག་གསུམ། །ཡིད་ཀྱིས་སྤྲུལ་ཞིང་བཤམས་པའི་གནས་འདི་རུ། །གཏན་པ་མེད་པའི་མཆོད་སྦྱིན་སྤྱན་འདྲེན་ན། །འཁོར་དང་བཅས་ཏེ་མ་ལུས་གཤེགས་སུ་གསོལ། །རྒྱལ་བ་རྒྱལ་སྲས་རང་རྒྱལ་ཉན་ཐོས་དང་ ༑ ༑ ལྷ་སྲིན་སྡེ་བརྒྱད་འགྲོ་དྲུག་སེམས་ཅན་དང༌། །བགེགས་རྣམས་གཏན་པ་མེད་པའི་མཆོད་སྦྱིན་ལ། །སྤྱན་འདྲེན་འཁོར་དང་བཅས་ཏེ་གཤེགས་སུ་གསོལ ༑ ༑ ཞེས་སྤྱན་དྲངས་པས། མདུན་གྱི་ནམ་མཁའི་གནས་སུ་བྱོན་ནས་སྤྲིན་གཏིབས་པ་བཞིན་དུ་བཞུགས་པར་བསམ། དེ་ལ་པདྨ་ཀ་མ་ལཱ་ཡ་སྟྭཾ་གྱིས་སོ་སོ་ལ་པདྨའི་གདན་དབུལ། ཨརྒྷཾ་པྲ་ཏཱིཙྪ་ལ་སོགས་པས་མཆོད་ཡོན་སྔོན་དུ་འགྲོ་བའི་མཆོད་པ་ལྔ་དང་རོལ་མོ་དབུལ། དེ་ནས་བསྔོ་བ་དངོས་ནི། སངས་རྒྱས་ཀྱི་བདེན་པ་དང༌། ཆོས་ཀྱི་བདེན་པ་དང༌། དགེ་འདུན་གྱི་བདེན་པ་དང༌། སྙིང་པོ་དང་ ༑ ཕྱག་རྒྱ་དང༌། གསང་སྔགས་དང༌། རིག་སྔགས་དང༌། ཏིང་ངེ་འཛིན་གྱི་བྱིན་གྱི་བརླབས་དང༌། ཆོས་ཀྱི་དབྱིངས་རྣམ་པར་དག་པའི་མཐུ་དང༌། རྟེན་ཅིང་འབྲེལ་བར་འབྱུང་བའི་རྒྱུ་དང་འབྲས་བུ་མི་བསླུ་བའི་བྱིན་གྱི་རླབས་ཀྱིས་སྲི་ཞུའི་མགྲོན་དུ་གྱུར་པ་སངས་རྒྱས་དང༌། བྱང་ཆུབ་སེམས་དཔའ་དང༌། འཕགས་པ་ཉན་ཐོས་ལ་སོགས་པ་ཐམས་ཅད་ལ་དབུལ་ལོ། །དེ་རྣམས་ཀྱི་ཕོ་བྲང་དང་གཞལ་ཡས་ཁང་དུ་ཀུན་ཏུ་བཟང་པོའི་མཆོད་པའི་སྤྲྀན་རབ་འབྱམས་རྒྱ་མཚོ་ཕྱོགས་བཅུ་ནམ་མཁའི་མཐས་ཀླས་པའི་འཇིག་རྟེན་གྱི་ཁམས་ཁྱབ་པའི་རྒྱུར་གྱུར་ཅིག

ཡོན་ཏན་གྱི་མགྲོན་དུ་གྱུར་པ། མི་མཇེད་ཀྱི་བདག་པོ་ཚངས་པ་དང༌། ལྷ་རྣམས་ཀྱི་དབང་པོ་བརྒྱ་བྱིན་དང༌། རྒྱལ་པོ་ཆེན་པོ་བཞི་དང༌། ཕྱོགས་སྐྱོང་བཅུ་དང༌། གཟའ་ཆེན་པོ་བརྒྱད་དང༌། རྒྱུ་སྐར་ཉི་ཤུ་རྩ་བརྒྱད་དང༌། གནོད་སྦྱིན་གྱི་སྡེ་དཔོན་ཆེན་པོ་གང་བ་བཟང་པོ་དང༌། ནོར་བུ་བཟང་པོ་འཁོར་དང་བཅས་པ་དང༌། གནོད་སྦྱིན་གྱི་སྡེ་དཔོན་ཆེན་པོ་ཡང་དག་ཤེས་དང༌། རྒྱལ་བ་ཁྱུ་མཆོག་ལ་སོགས་ཏེ་ཕྱོགས་མཚམས་སྲུང་བར་བྱེད་པའི་གནོད་སྦྱིན་ཉི་ཤུ་རྩ་བརྒྱད་དང༌། གནོད་སྦྱིན་མཐུ་བོ་ཆེ་སུམ་ཅུ་རྩ་གཉིས་འཁོར་དང་བཅས་པ་དང༌། དཔལ་ཧ་རི་ཀ་དང༌། པཉྩི་ཀ་ལ་སོགས་ཏེ་གཙུག་ལག་ཁང་གི་སྲུང་མ་འཁོར་དང་བཅས་པ་དང་ ༑ གཞན་ཡང་སངས་རྒྱས་དང༌། ཆོས་དང༌། དགེ་འདུན་ལ་མངོན་པར་དད་པའི་ལྷ་དང༌། ཀླུ་དང༌། གནོད་སྦྱིན་དང༌། དྲི་ཟ་དང༌། ལྷ་མ་ཡིན་དང༌། ནམ་མཁའ་ལྡིང་དང༌། མི་འམ་ཅི་དང༌། ལྟོ་ཕྱེ་ཆེན་པོ་བཙུན་མོ་སྲས་དང་འབངས་སུ་བཅས་པ་རྣམས་ལ་འབུལ་ལོ། །དེ་རྣམས་ཀྱི་ཕོ་བྲང་དུ་འདོད་པའི་ཡོན་ཏན་ལྔ་བར་སྣང་ལ་ཆར་བཞིན་བབ། ས་གཞི་ལ་ལོ་ཏོག་བཞིན་སྐྱེས། ནམ་མཁའ་ལ་སྤྲྀན་བཞིན་གཏིབས་ནས་དགྱེས་རབ་ཀྱྀ་མཆོག མཉེས་རབ་ཀྱི་ཕུལ་ཐོབ་པར་གྱུར་ཅིག དེ་རྣམས་ཀྱི་སྤྱན་སྔར་ཕྲིན་ལས་དང་སྙན་སྙུན་དུ་གསོལ་བ་ནི། བདེ་བར་གཤེགས་པའི་བསྟན་པ་ཡུན་རིང་དུ་གནས་པ་དང༌། བསྟན་པ་ལ་བར་ཆད་བྱེད་པ་ཐམས་ཅད་ཟློག་པ་དང༌། ཞི་བར་མཛད་དུ་གསོལ་ལོ། ཁྱད་པར་དུ་ཡང་བདག་ཅག་རྣལ་འབྱོར་པ་འཁོར་དང་བཅས་པ་རྣམས་ཀྱི་ (《 ཞ 》+ ཡང་ ) བར་ཆད་ཐམས་ཅད་ཞི་བ་དང༌། བདེ་ལེགས་འཕེལ་བའི་ཕྲིན་ལས་ཆེན་པོ་མཛད་དུ་གསོལ ༑ སྙིང་རྗེའི་མགྲོན་དུ་གྱུར་པ་འགྲོ་བ་རིགས་དྲུག་ལམ་རྒྱུད་ལྔ་སྐྱེ་གནས་བཞིས་བསྡུས་པའི་སྲིད་པའི་རྩེ་མོ་ནས། དམྱལ་བའི་གནས་ཡན་ཆད་འཕགས་པའི་སྤྱན་གྱིས་གཟིགས་པའི་སེམས་ཅན་ཐམས་ཅད་ལ་སྦྱིན་ནོ། །གསོལ་ལོ། ། བསྔོའོ ༑ ༑ མགྲོན་ནོ། །དེ་དག་སོ་སོའི་སྤྱན་ལམ་དང་མངའ་རིས་སུ་སོ་སོ་ཅི་ལ་དགྱེས་པ་དང༌།

གང་དག་གང་གིས་འདུལ་བ། ཆོས་དང་ཟང་ཟིང་གི་ལོངས་སྤྱོད་ཅི་འདོད་པ་ཐོབ་པའི་རྒྱུར་གྱུར་ཅིག ཡུལ་ཕྱོགས་ཀྱི་ལྷ་མགོན་དང་ཀླུ་མགོན་དུ་གྱུར་པ། ས་བདག་ཀླུ་གཉན་ལའང་སྦྱིན་ཞིང་སྩལ་བས་སོ་སོའི་རྣམ་པར་རིག་པ་ལ་ཅི་འདོད་པ་ཐོབ་པའི་རྒྱུར་གྱུར་ཅིག ལན་ཆགས་ཀྱི་མགྲོན་དུ་གྱུར་པ་བགེགས་རིགས་སྟོང་ཕྲག་བརྒྱད་ཅུ་ས་དང་བར་སྣང་ལ་གནས་ནས་འདོད་པའི་གེགས་བྱེད་མི་འདོད་པ་སྐྱེད་པར་བྱེད་པ་རྣམས་དང༌། བདག་ཅག་གི་ཚེ་རབས་ཀྱི་ལན་ཆགས་སུ་གྱུར་པ་དང༌། འཕྲལ་གྱི་རྐྱེན་བགེགས་སུ་གྱུར་པ་ཐམས་ཅད་ལའང་སྦྱིན་ཞིང་སྩལ་བས་གནོད་པའི་བསམ་པ་བསལ་ནས་ཕན་པ་དང༌། བདེ་བ་བསྐྱེད་པའི་རྒྱུར་གྱུར་ཅིག གཏན་པ་མེད་པའི་མཆོད་སྦྱིན་རྒྱལ་པོ་འདི། །ཆོས་ཉིད་རྣམ་པར་དག་པའི་བྱིན་རླབས་དང༌། །དཀོན་མཆོག་ཡོན་ཏན་དཔག་མེད་ཆེ་བ་དང༌། །སྙིང་པོ་ཕྱག་རྒྱ་ངེས་པའི་དམ་ཚིག་དང༌། །རྒྱུ་རྐྱེན་རྟེན་འབྲེལ་ཚོགས་པའི་ནུས་མཐུ་དང༌། །དྲང་སྲོང་རིག་འཛིན་རྣམས་ཀྱི་གྲུབ་པ་དང༌། །བདག་གི་སྨོན་ལམ་ཤེས་རབ་ཏིང་འཛིན་གྱིས། །ཡེ་ཤེས་ལྔ་ཡི་འོད་ཟེར་རྣམ་པར་འཕྲོ། ། དབང་པོ་ལྔ་ཡི་ལོངས་སྤྱོད་མཁོ་དགུར་ལྡན། །ནམ་མཁའི་མཐས་ཀླས་གཏེར་ཆེན་གྱུར་པ་འདི། །མཆོད་གནས་བླ་མ་ཁྱེད་ཀྱི་ཕོ་བྲང་དུ། །མཆོད་པའི་སྤྲིན་གྱིས་རྒྱས་ཤིང་གཏིབས་པར་སྨོན། །བདག་གི་བསོད་ནམས་མཐུ་ཡིས་ནི། ། སེམས་ཅན་ཐམས་ཅད་བདེར་གྱུར་ཅིག །ཀུན་ཀྱང་གནོད་པ་རྣམས་དང་བྲལ། ། ཡང་ན་དེ་བཞིན་གཤེགས་གསུངས་པའི། །འདོད་པ་ཕུན་སུན་ཚོགས་གྱུར་ཅིག ། སྒྲིབ་པ་མེད་པའི་ཚུལ་གྱིས་སུ། །མ་ཐོགས་པར་ནི་གྲུབ་པར་ཤོག །བྱོལ་སོང་གཅིག་ལ་གཅིག་ཟ་བ། །གནོད་པ་དེ་དག་ཡང་མི་འབྱུང༌། །ཡི་དྭགས་རྣམས་ལ་ཟས་དང་སྐོམ། །ཐོགས་པ་མེད་པར་འབྱུང་གྱུར་ཤོག །སེམས་ཅན་དམྱལ་བའི་སྡུག་བསྔལ་གང༌། །མི་བཟད་རྣམ་པ་སྣ་ཚོགས་པ། །བསོད་ནམས་འདི་ཡི་བྱིན་རླབས་ཀྱིས། །དེ་དག་མྱུར་དུ་ཞི་གྱུར་ཅིག

།ས་འམ་མཁའ་ལ་འཁོད་པ་ཡི། །ལྷ་ཀླུ་གནོད་སྦྱིན་སྲིན་པོ་དང༌། །འབྱུང་པོ་མང་པོ་གང་འཁོད་པ། །དགེ་བའི་བསམ་པ་རྫོགས་གྱུར་ཅིག །ཆོས་ཀྱི་སྦྱིན་པ་ནི། ཆོས་རྣམས་ཐམས་ཅད་རྒྱུ་ལས་བྱུང༌། ། དེ་རྒྱུ་དེ་བཞིན་གཤེགས་པས་གསུངས། །རྒྱུ་ལ་འགོག་པ་གང་ཡིན་པ། །དགེ་སྦྱོང་ཆེན་པོས་འདི་སྐད་གསུངས། །སྡིག་པ་ཅི་ཡང་མི་བྱ་སྟེ། །དགེ་བ་ཕུན་སུམ་ཚོགས་པར་སྤྱད། །རང་གི་སེམས་ནི་ཡོངས་སུ་གདུལ། །འདི་ནི་སངས་རྒྱས་བསྟན་པ་ཡིན། །ལུས་ཀྱི་སྡོམ་པ་ལེགས་པ་སྟེ། །ངག་གི་སྡོམ་པ་ལེགས་པ་ཡིན།། ཡིད་ཀྱི་སྡོམ་པ་ལེགས་པ་སྟེ། །ཐམས་ཅད་དུ་ནི་སྡོམ་པ་ལེགས། །ཐམས་ཅད་སྲུང་བའི་དགེ་སློང་དག །སྡུག་བསྔལ་ཀུན་ལས་དེ་གྲོལ་ལོ། །ཆོས་རྣམས་གཟུགས་བརྙན་ལྟ་བུ་སྟེ། །གསལ་ཞིང་དག་ལ་རྙོག་པ་མེད། །གཟུང་དུ་མེད་ཅིང་བརྗོད་དུ་མེད། །རྒྱུ་དང་ལས་ལས་ཀུན་ཏུ་བྱུང༌། །ངོ་བོ་ཉིད་མེད་གནས་མེད་པ།། དེ་ལྟར་ཆོས་རྣམས་ཤེས་གྱྀས་ལ། །སེམས་ཅན་དོན་ནི་མཉམ་མེད་བྱོས། །འོན་ཀྱང་སྐྱོབ་པའི་སྲས་སུ་སྐྱེ། །ཞེས་ཆོས་ཀྱི་སྦྱིན་པ་བྱིན་ལ། དེ་ལྟར་ཟང་ཟིང་གི་སྦྱིན་པས་དབང་པོའི་རྒྱུད་ཚིམས། ཆོས་ཀྱི་སྦྱིན་པས་ཤེས་པའི་རྒྱུད་གྲོལ་ནས། ཉོན་མོངས་པ་དང་ཤེས་བྱའི་སྒྲིབ་པ་བག་ཆགས་དང་བཅས་པ་གཏན་ནས་དག བསོད་ནམས་དང་ཡེ་ཤེས་ཀྱི་ཚོགས་ལྷུན་གྱིས་གྲུབ་ནས་མཐར་བླ་ན་མེད་པའི་བྱང་ཆུབ་ཐོབ་པའི་རྒྱུར་གྱུར་ཅིག བྱང་ཆུབ་མ་ཐོབ་ཀྱི་བར་དུ་ཡང་རྐྱེན་དགེ་བའི་བཤེས་གཉེན་དང་མི་འབྲལ་བར་གྱུར་ཅིག དེ་ནས་བདེན་པའི་སྟོབས་བརྗོད་པར་བྱ་སྟེ། རྒྱན་གྱིས་བརྒྱན་པར་བྱས་ཀྱང་ཆོས་སྤྱོད་ཅིང༌། །དུལ་ཞིང་ཡང་དག་སྡོམ་ལ་ཚངས་པར་སྤྱོད། །འབྱུང་པོ་ཀུན་ལ་ཆད་པ་སྤངས་པ་ནི། །དགེ་སྦྱོང་དགེ་སློང་དེ་ཡིན་བྲམ་ཟེའང་དེ། །འཆི་བས་མི་འཇིགས་གང་ཡང་མེད། །འཚོ་བའི་སྲོག་ལ་ཀུན་ཀྱང་འཛེམ། །རང་གི་ལུས་ལ་དཔེ་ལོང་ལ། །གཞན་ལ་གནོད་པ་མ་བྱེད་ཅིག །ཅེས་ལན་གསུམ་བརྗོད་དོ།

།དེ་ནས་འཇིག་རྟེན་ལས་འདས་པའི་མགྲོན་རྣམས་ལ། ཨོཾ་ཁྱེད་ཀྱིས་སེམས་ཅན་དོན་དུ་ (《 ཞ 》 ཀུན་ ) མཛད༌། །རྗེས་སུ་མཐུན་པའི་དངོས་གྲུབ་སྩོལ། །སངས་རྒྱས་ཡུལ་དུ་གཤེགས་ནས་ཀྱང༌། །སླར་ཡང་འབྱོན་པར་མཛད་དུ་གསོལ། །ཨོཾ་བཛྲ་མུཿ ཞེས་བརྗོད་ལ་གཤེགས་སུ་གསོལ ༑ འཇིག་རྟེན་པའི་མགྲོན་རྣམས་ལ། མཆོད་སྦྱིན་གནས་འདིར་གང་ལྷགས་པའི། །འབྱུང་པོ་ས་འོག་རྒྱུ་བ་དང༌། །གང་ཞིག་ས་སྟེང་འཁོད་པ་དང༌། ། ས་བླར་རྒྱུ་བ་གང་ཡིན་པ། །མགུ་བར་གྱིས་ལ་རང་གནས་སུ། །ཐམས་ཅད་ཐམས་ཅད་འགྲོ་བར་གྱིས། །སརྦ་བྷཱུ་ཏ་གཙྪ། ཞེས་བརྗོད་པས་རང་གི་གནས་སུ་གཏང་ ༑ དྲག་པོའི་སྔགས་བརྗོད། རོལ་མོ་བརྡུང༌། རང་གི་ལུས་བསྲུང༌། དགེ་བའི་རྩ་བ་བྱང་ཆུབ་ཏུ་བསྔོ། གཏོར་མ་རྣམས་མི་འགོམ་པའི་སར་དོར་རོ། །ཆུ་གཏོར་ཇི་ལྟར་བྱ་བའི་རིམ་པ། རྗེ་བཙུན་ས་སྐྱ་པའི་ཞལ་གདམས་ཡི་གེར་འཕགས་པས་བཀོད་པ་རྫོགས་སོ།། །། ཆོས་རྒྱལ་འཕགས་པའི་གསུང་རབ་དཔེ་བསྡུར་མ་པོད་གསུམ་པ། མེས་པོའི་ཤུལ་བཞག་ལས། ས་སྐྱ་བཀའ་འབུམ། PAGE 532PAGE 531 EMBED CorelDRAW.Graphic.9 EMBED CorelDRAW.Graphic.9 EMBED CorelDRAW.Graphic.9 